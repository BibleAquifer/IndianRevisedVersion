<?xml version="1.0" encoding="UTF-8"?>
<usx version="3.1">
<book code="OBA" style="id">- Indian Revised Version -</book>
<para style="h">ओबद्याह</para>
<para style="toc1">ओबद्याह</para>
<para style="toc2">ओबद्याह</para>
<para style="mt1">ओबद्याह</para>
<chapter number="1" style="c" sid="OBA 1"/>
<para style="p"><verse number="1" style="v" sid="OBA 1:1"/>ओबद्याह का दर्शन। एदोम के विषय यहोवा यह कहता है: हम लोगों ने यहोवा की ओर से समाचार सुना है, और एक दूत अन्यजातियों में यह कहने को भेजा गया है:<verse eid="OBA 1:1"/></para>
<para style="p"><verse number="2" style="v" sid="OBA 1:2"/>“उठो! हम उससे लड़ने को उठें!” मैं तुझे जातियों में छोटा कर दूँगा, तू बहुत तुच्छ गिना जाएगा।<verse eid="OBA 1:2"/></para>
<para style="p"><verse number="3" style="v" sid="OBA 1:3"/>हे पहाड़ों की दरारों में बसनेवाले, हे ऊँचे स्थान में रहनेवाले, तेरे अभिमान ने तुझे धोखा दिया है; तू मन में कहता है, “कौन मुझे भूमि पर उतार देगा?”<verse eid="OBA 1:3"/></para>
<para style="p"><verse number="4" style="v" sid="OBA 1:4"/>परन्तु चाहे तू उकाब के समान ऊँचा उड़ता हो, वरन् तारागण के बीच अपना घोंसला बनाए हो, तो भी मैं तुझे वहाँ से नीचे गिराऊँगा, यहोवा की यही वाणी है।<verse eid="OBA 1:4"/></para>
<para style="p"><verse number="5" style="v" sid="OBA 1:5"/>यदि चोर-डाकू रात को तेरे पास आते, (हाय, तू कैसे मिटा दिया गया है!) तो क्या वे चुराए हुए धन से तृप्त होकर चले न जाते? और यदि दाख के तोड़नेवाले तेरे पास आते, तो क्या वे कहीं-कहीं दाख न छोड़ जाते?<verse eid="OBA 1:5"/></para>
<para style="p"><verse number="6" style="v" sid="OBA 1:6"/>परन्तु एसाव का धन कैसे खोजकर लूटा गया है, उसका गुप्त धन कैसे पता लगा लगाकर निकाला गया है!<verse eid="OBA 1:6"/></para>
<para style="p"><verse number="7" style="v" sid="OBA 1:7"/>जितनों ने तुझ से वाचा बाँधी थी, उन सभी ने तुझे सीमा तक ढकेल दिया है; जो लोग तुझ से मेल रखते थे, वे तुझको धोका देकर तुझ पर प्रबल हुए हैं; वे तेरी रोटी खाते हैं, वे तेरे लिये फंदा लगाते हैं उसमें कुछ समझ नहीं है।<verse eid="OBA 1:7"/></para>
<para style="p"><verse number="8" style="v" sid="OBA 1:8"/>यहोवा की यह वाणी है, क्या मैं उस समय एदोम में से बुद्धिमानों को, और एसाव के पहाड़ में से चतुराई को नाश न करूँगा?<verse eid="OBA 1:8"/></para>
<para style="p"><verse number="9" style="v" sid="OBA 1:9"/>और हे तेमान, तेरे शूरवीरों का मन कच्चा हो जाएगा, और एसाव के पहाड़ पर का हर एक पुरुष घात होकर नाश हो जाएगा।<verse eid="OBA 1:9"/></para>
<para style="p"><verse number="10" style="v" sid="OBA 1:10"/>हे एसाव, एक उपद्रव के कारण जो तूने अपने भाई याकूब पर किया, तू लज्जा से ढँपेगा; और सदा के लिये नाश हो जाएगा।<verse eid="OBA 1:10"/></para>
<para style="p"><verse number="11" style="v" sid="OBA 1:11"/>जिस दिन परदेशी लोग उसकी धन-सम्पत्ति छीनकर ले गए, और पराए लोगों ने उसके फाटकों से घुसकर यरूशलेम पर चिट्ठी डाली, उस दिन तू भी उनमें से एक था।<verse eid="OBA 1:11"/></para>
<para style="p"><verse number="12" style="v" sid="OBA 1:12"/>परन्तु तुझे उचित नहीं था कि तू अपने भाई के दिन में, अर्थात् उसकी विपत्ति के दिन में उसकी ओर देखता रहता, और यहूदियों के विनाश के दिन उनके ऊपर आनन्द करता, और उनके संकट के दिन बड़ा बोल बोलता।<verse eid="OBA 1:12"/></para>
<para style="p"><verse number="13" style="v" sid="OBA 1:13"/>तुझे उचित नहीं था कि मेरी प्रजा की विपत्ति के दिन तू उसके फाटक में घुसता, और उसकी विपत्ति के दिन उसकी दुर्दशा को देखता रहता, और उसकी विपत्ति के दिन उसकी धन-सम्पत्ति पर हाथ लगाता।<verse eid="OBA 1:13"/></para>
<para style="p"><verse number="14" style="v" sid="OBA 1:14"/>तुझे उचित नहीं था कि चौराहों पर उसके भागनेवालों को मार डालने के लिये खड़ा होता, और संकट के दिन उसके बचे हुओं को पकड़ाता।<verse eid="OBA 1:14"/></para>
<para style="p"><verse number="15" style="v" sid="OBA 1:15"/>क्योंकि सारी जातियों पर यहोवा के दिन का आना निकट है। जैसा तूने किया है, वैसा ही तुझ से भी किया जाएगा, तेरा व्यवहार लौटकर तेरे ही सिर पर पड़ेगा।<verse eid="OBA 1:15"/></para>
<para style="p"><verse number="16" style="v" sid="OBA 1:16"/>जिस प्रकार तूने मेरे पवित्र पर्वत पर पिया, उसी प्रकार से सारी जातियाँ लगातार पीती रहेंगी, वे पीएँगे और वे निगल जाएँगे, और ऐसी हो जाएँगी जैसी कभी हुई ही नहीं।<verse eid="OBA 1:16"/></para>
<para style="p"><verse number="17" style="v" sid="OBA 1:17"/>परन्तु उस समय सिय्योन पर्वत पर बचे हुए लोग रहेंगे, ओर वह पवित्रस्थान ठहरेगा; और याकूब का घराना अपने निज भागों का अधिकारी होगा।<verse eid="OBA 1:17"/></para>
<para style="p"><verse number="18" style="v" sid="OBA 1:18"/>तब याकूब का घराना आग, और यूसुफ का घराना लौ, और एसाव का घराना खूँटी बनेगा; और वे उनमें आग लगाकर उनको भस्म करेंगे, और एसाव के घराने का कोई न बचेगा; क्योंकि यहोवा ही ने ऐसा कहा है।<verse eid="OBA 1:18"/></para>
<para style="p"><verse number="19" style="v" sid="OBA 1:19"/>दक्षिण देश के लोग एसाव के पहाड़ के अधिकारी हो जाएँगे, और नीचे के देश के लोग पलिश्तियों के अधिकारी होंगे; और यहूदी, एप्रैम और सामरिया के देश को अपने भाग में कर लेंगे, और बिन्यामीन गिलाद का अधिकारी होगा।<verse eid="OBA 1:19"/></para>
<para style="p"><verse number="20" style="v" sid="OBA 1:20"/>इस्राएलियों के उस दल में से जो लोग बँधुआई में जाकर कनानियों के बीच सारफत तक रहते हैं, और यरूशलेमियों में से जो लोग बँधुआई में जाकर सपाराद में रहते हैं, वे सब दक्षिण देश के नगरों के अधिकारी हो जाएँगे।<verse eid="OBA 1:20"/></para>
<para style="p"><verse number="21" style="v" sid="OBA 1:21"/>उद्धार करनेवाले एसाव के पहाड़ का न्याय करने के लिये सिय्योन पर्वत पर चढ़ आएँगे, और राज्य यहोवा ही का हो जाएगा।<verse eid="OBA 1:21"/></para>
<chapter eid="OBA 1"/>
</usx>