# Indian Revised Version

## License Information

**Indian Revised Version** is based on and adapted from: _Hindi Indian Revised Version_, [Bridge Connectivity Solutions](https://bridgeconn.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Ephesians 1:1 (id: 249001001)

1पौलुस की ओर से जो परमेश्वर की इच्छा से यीशु मसीह का प्रेरित है, उन पवित्र और मसीह यीशु में विश्वासी लोगों के नाम जो इफिसुस में हैं,


## Ephesians 1:2 (id: 249001002)

2हमारे पिता परमेश्वर और प्रभु यीशु मसीह की ओर से तुम्हें अनुग्रह और शान्ति मिलती रहे।


## Ephesians 1:3 (id: 249001003)

3हमारे परमेश्वर और प्रभु यीशु मसीह के पिता का धन्यवाद हो कि उसने हमें मसीह में स्वर्गीय स्थानों में सब प्रकार की आत्मिक आशीष दी है।


## Ephesians 1:4 (id: 249001004)

4जैसा उसने हमें जगत की उत्पत्ति से पहले उसमें चुन लिया कि हम उसकी दृष्टि में पवित्र और निर्दोष हों।


## Ephesians 1:5 (id: 249001005)

5और प्रेम में उसने अपनी इच्छा के भले अभिप्राय के अनुसार हमें अपने लिये पहले से ठहराया कि यीशु मसीह के द्वारा हम उसके लेपालक पुत्र हों,


## Ephesians 1:6 (id: 249001006)

6कि उसके उस अनुग्रह की महिमा की स्तुति हो, जिसे उसने हमें अपने प्रिय पुत्र के द्वारा सेंत\-मेंत दिया।


## Ephesians 1:7 (id: 249001007)

7हमको मसीह में उसके लहू के द्वारा छुटकारा, अर्थात् अपराधों की क्षमा, परमेश्वर के उस अनुग्रह के धन के अनुसार मिला है,


## Ephesians 1:8 (id: 249001008)

8जिसे उसने सारे ज्ञान और समझ सहित हम पर बहुतायत से किया।


## Ephesians 1:9 (id: 249001009)

9उसने अपनी इच्छा का भेद, अपने भले अभिप्राय के अनुसार हमें बताया, जिसे उसने अपने आप में ठान लिया था,


## Ephesians 1:10 (id: 249001010)

10कि परमेश्वर की योजना के अनुसार, समय की पूर्ति होने पर, जो कुछ स्वर्ग में और जो कुछ पृथ्वी पर है, सब कुछ वह मसीह में एकत्र करे।


## Ephesians 1:11 (id: 249001011)

11मसीह में हम भी उसी की मनसा से जो अपनी इच्छा के मत के अनुसार सब कुछ करता है, पहले से ठहराए जाकर विरासत बने।


## Ephesians 1:12 (id: 249001012)

12कि हम जिन्होंने पहले से मसीह पर आशा रखी थी, उसकी महिमा की स्तुति का कारण हों।


## Ephesians 1:13 (id: 249001013)

13और उसी में तुम पर भी जब तुम ने सत्य का वचन सुना, जो तुम्हारे उद्धार का सुसमाचार है, और जिस पर तुम ने विश्वास किया, प्रतिज्ञा किए हुए पवित्र आत्मा की छाप लगी।


## Ephesians 1:14 (id: 249001014)

14वह उसके मोल लिए हुओं के छुटकारे के लिये हमारी विरासत का बयाना है, कि उसकी महिमा की स्तुति हो।


## Ephesians 1:15 (id: 249001015)

15इस कारण, मैं भी उस विश्वास जो तुम लोगों में प्रभु यीशु पर है और सब पवित्र लोगों के प्रति प्रेम का समाचार सुनकर,


## Ephesians 1:16 (id: 249001016)

16तुम्हारे लिये परमेश्वर का धन्यवाद करना नहीं छोड़ता, और अपनी प्रार्थनाओं में तुम्हें स्मरण किया करता हूँ।


## Ephesians 1:17 (id: 249001017)

17कि हमारे प्रभु यीशु मसीह का परमेश्वर जो महिमा का पिता है, तुम्हें बुद्धि की आत्मा और अपने ज्ञान का प्रकाश दे।


## Ephesians 1:18 (id: 249001018)

18और तुम्हारे मन की आँखें ज्योतिर्मय हों कि तुम जान लो कि हमारे बुलाहट की आशा क्या है, और पवित्र लोगों में उसकी विरासत की महिमा का धन कैसा है।


## Ephesians 1:19 (id: 249001019)

19और उसकी सामर्थ्य हमारी ओर जो विश्वास करते हैं, कितनी महान है, उसकी शक्ति के प्रभाव के उस कार्य के अनुसार।


## Ephesians 1:20 (id: 249001020)

20जो उसने मसीह के विषय में किया, कि उसको मरे हुओं में से जिलाकर स्वर्गीय स्थानों में अपनी दाहिनी ओर,


## Ephesians 1:21 (id: 249001021)

21सब प्रकार की प्रधानता, और अधिकार, और सामर्थ्य, और प्रभुता के, और हर एक नाम के ऊपर, जो न केवल इस लोक में, पर आनेवाले लोक में भी लिया जाएगा, बैठाया;


## Ephesians 1:22 (id: 249001022)

22और सब कुछ उसके पाँवों तले कर दिया और उसे सब वस्तुओं पर शिरोमणि ठहराकर कलीसिया को दे दिया,


## Ephesians 1:23 (id: 249001023)

23यह उसकी देह है, और उसी की परिपूर्णता है, जो सब में सब कुछ पूर्ण करता है।


## Ephesians 2:1 (id: 249002001)

1और उसने तुम्हें भी जिलाया, जो अपने अपराधों और पापों के कारण मरे हुए थे।


## Ephesians 2:2 (id: 249002002)

2जिनमें तुम पहले इस संसार की रीति पर, और आकाश के अधिकार के अधिपति अर्थात् उस आत्मा के अनुसार चलते थे, जो अब भी आज्ञा न माननेवालों में कार्य करता है।


## Ephesians 2:3 (id: 249002003)

3इनमें हम भी सब के सब पहले अपने शरीर की लालसाओं में दिन बिताते थे, और शरीर, और मन की मनसाएँ पूरी करते थे, और अन्य लोगों के समान स्वभाव ही से क्रोध की सन्तान थे।


## Ephesians 2:4 (id: 249002004)

4परन्तु परमेश्वर ने जो दया का धनी है; अपने उस बड़े प्रेम के कारण जिससे उसने हम से प्रेम किया,


## Ephesians 2:5 (id: 249002005)

5जब हम अपराधों के कारण मरे हुए थे, तो हमें मसीह के साथ जिलाया; अनुग्रह ही से तुम्हारा उद्धार हुआ है,


## Ephesians 2:6 (id: 249002006)

6और मसीह यीशु में उसके साथ उठाया, और स्वर्गीय स्थानों में उसके साथ बैठाया।


## Ephesians 2:7 (id: 249002007)

7कि वह अपनी उस दया से जो मसीह यीशु में हम पर है, आनेवाले समयों में अपने अनुग्रह का असीम धन दिखाए।


## Ephesians 2:8 (id: 249002008)

8क्योंकि विश्वास के द्वारा अनुग्रह ही से तुम्हारा उद्धार हुआ है, और यह तुम्हारी ओर से नहीं, वरन् परमेश्वर का दान है;


## Ephesians 2:9 (id: 249002009)

9और न कर्मों के कारण, ऐसा न हो कि कोई घमण्ड करे।


## Ephesians 2:10 (id: 249002010)

10क्योंकि हम परमेश्वर की रचना हैं; और मसीह यीशु में उन भले कामों के लिये सृजे गए जिन्हें परमेश्वर ने पहले से हमारे करने के लिये तैयार किया।


## Ephesians 2:11 (id: 249002011)

11इस कारण स्मरण करो, कि तुम जो शारीरिक रीति से अन्यजाति हो, और जो लोग शरीर में हाथ के किए हुए खतने से खतनावाले कहलाते हैं, वे तुम को खतनारहित कहते हैं,


## Ephesians 2:12 (id: 249002012)

12तुम लोग उस समय मसीह से अलग और इस्राएल की प्रजा के पद से अलग किए हुए, और प्रतिज्ञा की वाचाओं के भागी न थे, और आशाहीन और जगत में ईश्वर रहित थे।


## Ephesians 2:13 (id: 249002013)

13पर अब मसीह यीशु में तुम जो पहले दूर थे, मसीह के लहू के द्वारा निकट हो गए हो।


## Ephesians 2:14 (id: 249002014)

14क्योंकि वही हमारा मेल है, जिसने यहूदियों और अन्यजातियों को एक कर दिया और अलग करनेवाले दीवार को जो बीच में थी, ढा दिया।


## Ephesians 2:15 (id: 249002015)

15और अपने शरीर में बैर अर्थात् वह व्यवस्था जिसकी आज्ञाएँ विधियों की रीति पर थीं, मिटा दिया कि दोनों से अपने में एक नई जाति उत्पन्न करके मेल करा दे,


## Ephesians 2:16 (id: 249002016)

16और क्रूस पर बैर को नाश करके इसके द्वारा दोनों को एक देह बनाकर परमेश्वर से मिलाए।


## Ephesians 2:17 (id: 249002017)

17और उसने आकर तुम्हें जो दूर थे, और उन्हें जो निकट थे, दोनों को मेल\-मिलाप का सुसमाचार सुनाया।


## Ephesians 2:18 (id: 249002018)

18क्योंकि उस ही के द्वारा हम दोनों की एक आत्मा में पिता के पास पहुँच होती है।


## Ephesians 2:19 (id: 249002019)

19इसलिए तुम अब परदेशी और मुसाफिर नहीं रहे, परन्तु पवित्र लोगों के संगी स्वदेशी और परमेश्वर के घराने के हो गए।


## Ephesians 2:20 (id: 249002020)

20और प्रेरितों और भविष्यद्वक्ताओं की नींव पर जिसके कोने का पत्थर मसीह यीशु आप ही है, बनाए गए हो।


## Ephesians 2:21 (id: 249002021)

21जिसमें सारी रचना एक साथ मिलकर प्रभु में एक पवित्र मन्दिर बनती जाती है,


## Ephesians 2:22 (id: 249002022)

22जिसमें तुम भी आत्मा के द्वारा परमेश्वर का निवास\-स्थान होने के लिये एक साथ बनाए जाते हो।


## Ephesians 3:1 (id: 249003001)

1इसी कारण मैं पौलुस जो तुम अन्यजातियों के लिये मसीह यीशु का बन्दी हूँ


## Ephesians 3:2 (id: 249003002)

2यदि तुम ने परमेश्वर के उस अनुग्रह के प्रबन्ध का समाचार सुना हो, जो तुम्हारे लिये मुझे दिया गया।


## Ephesians 3:3 (id: 249003003)

3अर्थात् यह कि वह भेद मुझ पर प्रकाश के द्वारा प्रगट हुआ, जैसा मैं पहले संक्षेप में लिख चुका हूँ।


## Ephesians 3:4 (id: 249003004)

4जिससे तुम पढ़कर जान सकते हो कि मैं मसीह का वह भेद कहाँ तक समझता हूँ।


## Ephesians 3:5 (id: 249003005)

5जो अन्य समयों में मनुष्यों की सन्तानों को ऐसा नहीं बताया गया था, जैसा कि आत्मा के द्वारा अब उसके पवित्र प्रेरितों और भविष्यद्वक्ताओं पर प्रगट किया गया है।


## Ephesians 3:6 (id: 249003006)

6अर्थात् यह कि मसीह यीशु में सुसमाचार के द्वारा अन्यजातीय लोग विरासत में सहभागी, और एक ही देह के और प्रतिज्ञा के भागी हैं।


## Ephesians 3:7 (id: 249003007)

7और मैं परमेश्वर के अनुग्रह के उस दान के अनुसार, जो सामर्थ्य के प्रभाव के अनुसार मुझे दिया गया, उस सुसमाचार का सेवक बना।


## Ephesians 3:8 (id: 249003008)

8मुझ पर जो सब पवित्र लोगों में से छोटे से भी छोटा हूँ, यह अनुग्रह हुआ कि मैं अन्यजातियों को मसीह के अगम्य धन का सुसमाचार सुनाऊँ,


## Ephesians 3:9 (id: 249003009)

9और सब पर यह बात प्रकाशित करूँ कि उस भेद का प्रबन्ध क्या है, जो सब के सृजनहार परमेश्वर में आदि से गुप्त था।


## Ephesians 3:10 (id: 249003010)

10ताकि अब कलीसिया के द्वारा, परमेश्वर का विभिन्न प्रकार का ज्ञान, उन प्रधानों और अधिकारियों पर, जो स्वर्गीय स्थानों में हैं प्रगट किया जाए।


## Ephesians 3:11 (id: 249003011)

11उस सनातन मनसा के अनुसार जो उसने हमारे प्रभु मसीह यीशु में की थी।


## Ephesians 3:12 (id: 249003012)

12जिसमें हमको उस पर विश्वास रखने से साहस और भरोसे से निकट आने का अधिकार है।


## Ephesians 3:13 (id: 249003013)

13इसलिए मैं विनती करता हूँ कि जो क्लेश तुम्हारे लिये मुझे हो रहे हैं, उनके कारण साहस न छोड़ो, क्योंकि उनमें तुम्हारी महिमा है।


## Ephesians 3:14 (id: 249003014)

14मैं इसी कारण उस पिता के सामने घुटने टेकता हूँ,


## Ephesians 3:15 (id: 249003015)

15जिससे स्वर्ग और पृथ्वी पर, हर एक घराने का नाम रखा जाता है,


## Ephesians 3:16 (id: 249003016)

16कि वह अपनी महिमा के धन के अनुसार तुम्हें यह दान दे कि तुम उसके आत्मा से अपने भीतरी मनुष्यत्व में सामर्थ्य पाकर बलवन्त होते जाओ,


## Ephesians 3:17 (id: 249003017)

17और विश्वास के द्वारा मसीह तुम्हारे हृदय में बसे कि तुम प्रेम में जड़ पकड़कर और नींव डालकर,


## Ephesians 3:18 (id: 249003018)

18सब पवित्र लोगों के साथ भली भाँति समझने की शक्ति पाओ; कि उसकी चौड़ाई, और लम्बाई, और ऊँचाई, और गहराई कितनी है।


## Ephesians 3:19 (id: 249003019)

19और मसीह के उस प्रेम को जान सको जो ज्ञान से परे है कि तुम परमेश्वर की सारी भरपूरी तक परिपूर्ण हो जाओ।


## Ephesians 3:20 (id: 249003020)

20अब जो ऐसा सामर्थी है, कि हमारी विनती और समझ से कहीं अधिक काम कर सकता है, उस सामर्थ्य के अनुसार जो हम में कार्य करता है,


## Ephesians 3:21 (id: 249003021)

21कलीसिया में, और मसीह यीशु में, उसकी महिमा पीढ़ी से पीढ़ी तक युगानुयुग होती रहे। आमीन।


## Ephesians 4:1 (id: 249004001)

1इसलिए मैं जो प्रभु में बन्दी हूँ तुम से विनती करता हूँ कि जिस बुलाहट से तुम बुलाए गए थे, उसके योग्य चाल चलो,


## Ephesians 4:2 (id: 249004002)

2अर्थात् सारी दीनता और नम्रता सहित, और धीरज धरकर प्रेम से एक दूसरे की सह लो,


## Ephesians 4:3 (id: 249004003)

3और मेल के बन्धन में आत्मा की एकता रखने का यत्न करो।


## Ephesians 4:4 (id: 249004004)

4एक ही देह है, और एक ही आत्मा; जैसे तुम्हें जो बुलाए गए थे अपने बुलाए जाने से एक ही आशा है।


## Ephesians 4:5 (id: 249004005)

5एक ही प्रभु है, एक ही विश्वास, एक ही बपतिस्मा,


## Ephesians 4:6 (id: 249004006)

6और सब का एक ही परमेश्वर और पिता है, जो सब के ऊपर और सब के मध्य में, और सब में है।


## Ephesians 4:7 (id: 249004007)

7पर हम में से हर एक को मसीह के दान के परिमाण से अनुग्रह मिला है।


## Ephesians 4:8 (id: 249004008)

8इसलिए वह कहता है, “वह ऊँचे पर चढ़ा, और बन्दियों को बाँध ले गया, और मनुष्यों को दान दिए।”


## Ephesians 4:9 (id: 249004009)

9(उसके चढ़ने से, और क्या अर्थ पाया जाता है केवल यह कि वह पृथ्वी की निचली जगहों में उतरा भी था।


## Ephesians 4:10 (id: 249004010)

10और जो उतर गया यह वही है जो सारे आकाश के ऊपर चढ़ भी गया कि सब कुछ परिपूर्ण करे।)


## Ephesians 4:11 (id: 249004011)

11और उसने कुछ को प्रेरित नियुक्त करके, और कुछ को भविष्यद्वक्ता नियुक्त करके, और कुछ को सुसमाचार सुनानेवाले नियुक्त करके, और कुछ को रखवाले और उपदेशक नियुक्त करके दे दिया।


## Ephesians 4:12 (id: 249004012)

12जिससे पवित्र लोग सिद्ध हो जाएँ और सेवा का काम किया जाए, और मसीह की देह उन्नति पाए।


## Ephesians 4:13 (id: 249004013)

13जब तक कि हम सब के सब विश्वास, और परमेश्वर के पुत्र की पहचान में एक न हो जाएँ, और एक सिद्ध मनुष्य न बन जाएँ और मसीह के पूरे डील\-डौल तक न बढ़ जाएँ।


## Ephesians 4:14 (id: 249004014)

14ताकि हम आगे को बालक न रहें, जो मनुष्यों की ठग\-विद्या और चतुराई से उनके भ्रम की युक्तियों की, और उपदेश की, हर एक वायु से उछाले, और इधर\-उधर घुमाए जाते हों।


## Ephesians 4:15 (id: 249004015)

15वरन् प्रेम में सच बोलें और सब बातों में उसमें जो सिर है, अर्थात् मसीह में बढ़ते जाएँ,


## Ephesians 4:16 (id: 249004016)

16जिससे सारी देह हर एक जोड़ की सहायता से एक साथ मिलकर, और एक साथ गठकर, उस प्रभाव के अनुसार जो हर एक अंग के ठीक\-ठीक कार्य करने के द्वारा उसमें होता है, अपने आपको बढ़ाती है कि वह प्रेम में उन्नति करती जाए।


## Ephesians 4:17 (id: 249004017)

17इसलिए मैं यह कहता हूँ और प्रभु में जताए देता हूँ कि जैसे अन्यजातीय लोग अपने मन की अनर्थ की रीति पर चलते हैं, तुम अब से फिर ऐसे न चलो।


## Ephesians 4:18 (id: 249004018)

18क्योंकि उनकी बुद्धि अंधेरी हो गई है और उस अज्ञानता के कारण जो उनमें है और उनके मन की कठोरता के कारण वे परमेश्वर के जीवन से अलग किए हुए हैं;


## Ephesians 4:19 (id: 249004019)

19और वे सुन्न होकर लुचपन में लग गए हैं कि सब प्रकार के गंदे काम लालसा से किया करें।


## Ephesians 4:20 (id: 249004020)

20पर तुम ने मसीह की ऐसी शिक्षा नहीं पाई।


## Ephesians 4:21 (id: 249004021)

21वरन् तुम ने सचमुच उसी की सुनी, और जैसा यीशु में सत्य है, उसी में सिखाए भी गए।


## Ephesians 4:22 (id: 249004022)

22कि तुम अपने चाल\-चलन के पुराने मनुष्यत्व को जो भरमानेवाली अभिलाषाओं के अनुसार भ्रष्ट होता जाता है, उतार डालो।


## Ephesians 4:23 (id: 249004023)

23और अपने मन के आत्मिक स्वभाव में नये बनते जाओ,


## Ephesians 4:24 (id: 249004024)

24और नये मनुष्यत्व को पहन लो, जो परमेश्वर के अनुसार सत्य की धार्मिकता, और पवित्रता में सृजा गया है।


## Ephesians 4:25 (id: 249004025)

25इस कारण झूठ बोलना छोड़कर, हर एक अपने पड़ोसी से सच बोले, क्योंकि हम आपस में एक दूसरे के अंग हैं।


## Ephesians 4:26 (id: 249004026)

26क्रोध तो करो, पर पाप मत करो; सूर्य अस्त होने तक तुम्हारा क्रोध न रहे।


## Ephesians 4:27 (id: 249004027)

27और न शैतान को अवसर दो।


## Ephesians 4:28 (id: 249004028)

28चोरी करनेवाला फिर चोरी न करे; वरन् भले काम करने में अपने हाथों से परिश्रम करे; इसलिए कि जिसे प्रयोजन हो, उसे देने को उसके पास कुछ हो।


## Ephesians 4:29 (id: 249004029)

29कोई गंदी बात तुम्हारे मुँह से न निकले, पर आवश्यकता के अनुसार वही निकले जो उन्नति के लिये उत्तम हो, ताकि उससे सुननेवालों पर अनुग्रह हो।


## Ephesians 4:30 (id: 249004030)

30परमेश्वर के पवित्र आत्मा को शोकित मत करो, जिससे तुम पर छुटकारे के दिन के लिये छाप दी गई है।


## Ephesians 4:31 (id: 249004031)

31सब प्रकार की कड़वाहट और प्रकोप और क्रोध, और कलह, और निन्दा सब बैर\-भाव समेत तुम से दूर की जाए।


## Ephesians 4:32 (id: 249004032)

32एक दूसरे पर कृपालु, और करुणामय हो, और जैसे परमेश्वर ने मसीह में तुम्हारे अपराध क्षमा किए, वैसे ही तुम भी एक दूसरे के अपराध क्षमा करो।


## Ephesians 5:1 (id: 249005001)

1इसलिए प्रिय बच्चों के समान परमेश्वर का अनुसरण करो;


## Ephesians 5:2 (id: 249005002)

2और प्रेम में चलो जैसे मसीह ने भी तुम से प्रेम किया; और हमारे लिये अपने आपको सुखदायक सुगन्ध के लिये परमेश्वर के आगे भेंट करके बलिदान कर दिया।


## Ephesians 5:3 (id: 249005003)

3जैसा पवित्र लोगों के योग्य है, वैसा तुम में व्यभिचार, और किसी प्रकार के अशुद्ध काम, या लोभ की चर्चा तक न हो।


## Ephesians 5:4 (id: 249005004)

4और न निर्लज्जता, न मूर्खता की बातचीत की, न उपहास किया, क्योंकि ये बातें शोभा नहीं देती, वरन् धन्यवाद ही सुना जाए।


## Ephesians 5:5 (id: 249005005)

5क्योंकि तुम यह जानते हो कि किसी व्यभिचारी, या अशुद्ध जन, या लोभी मनुष्य की, जो मूर्तिपूजक के बराबर है, मसीह और परमेश्वर के राज्य में विरासत नहीं।


## Ephesians 5:6 (id: 249005006)

6कोई तुम्हें व्यर्थ बातों से धोखा न दे; क्योंकि इन ही कामों के कारण परमेश्वर का क्रोध आज्ञा न माननेवालों पर भड़कता है।


## Ephesians 5:7 (id: 249005007)

7इसलिए तुम उनके सहभागी न हो।


## Ephesians 5:8 (id: 249005008)

8क्योंकि तुम तो पहले अंधकार थे परन्तु अब प्रभु में ज्योति हो, अतः ज्योति की सन्तान के समान चलो।


## Ephesians 5:9 (id: 249005009)

9(क्योंकि ज्योति का फल सब प्रकार की भलाई, और धार्मिकता, और सत्य है),


## Ephesians 5:10 (id: 249005010)

10और यह परखो, कि प्रभु को क्या भाता है?


## Ephesians 5:11 (id: 249005011)

11और अंधकार के निष्फल कामों में सहभागी न हो, वरन् उन पर उलाहना दो।


## Ephesians 5:12 (id: 249005012)

12क्योंकि उनके गुप्त कामों की चर्चा भी लज्जा की बात है।


## Ephesians 5:13 (id: 249005013)

13पर जितने कामों पर उलाहना दिया जाता है वे सब ज्योति से प्रगट होते हैं, क्योंकि जो सब कुछ को प्रगट करता है, वह ज्योति है।


## Ephesians 5:14 (id: 249005014)

14इस कारण वह कहता है, “हे सोनेवाले जाग और मुर्दों में से जी उठ; तो मसीह की ज्योति तुझ पर चमकेगी।”


## Ephesians 5:15 (id: 249005015)

15इसलिए ध्यान से देखो, कि कैसी चाल चलते हो; निर्बुद्धियों के समान नहीं पर बुद्धिमानों के समान चलो।


## Ephesians 5:16 (id: 249005016)

16और अवसर को बहुमूल्य समझो, क्योंकि दिन बुरे हैं।


## Ephesians 5:17 (id: 249005017)

17इस कारण निर्बुद्धि न हो, पर ध्यान से समझो, कि प्रभु की इच्छा क्या है।


## Ephesians 5:18 (id: 249005018)

18और दाखरस से मतवाले न बनो, क्योंकि इससे लुचपन होता है, पर पवित्र आत्मा से परिपूर्ण होते जाओ,


## Ephesians 5:19 (id: 249005019)

19और आपस में भजन और स्तुतिगान और आत्मिक गीत गाया करो, और अपने\-अपने मन में प्रभु के सामने गाते और स्तुति करते रहो।


## Ephesians 5:20 (id: 249005020)

20और सदा सब बातों के लिये हमारे प्रभु यीशु मसीह के नाम से परमेश्वर पिता का धन्यवाद करते रहो।


## Ephesians 5:21 (id: 249005021)

21और मसीह के भय से एक दूसरे के अधीन रहो।


## Ephesians 5:22 (id: 249005022)

22हे पत्नियों, अपने\-अपने पति के ऐसे अधीन रहो, जैसे प्रभु के।


## Ephesians 5:23 (id: 249005023)

23क्योंकि पति तो पत्नी का सिर है जैसे कि मसीह कलीसिया का सिर है; और आप ही देह का उद्धारकर्ता है।


## Ephesians 5:24 (id: 249005024)

24पर जैसे कलीसिया मसीह के अधीन है, वैसे ही पत्नियाँ भी हर बात में अपने\-अपने पति के अधीन रहें।


## Ephesians 5:25 (id: 249005025)

25हे पतियों, अपनी\-अपनी पत्नी से प्रेम रखो, जैसा मसीह ने भी कलीसिया से प्रेम करके अपने आपको उसके लिये दे दिया,


## Ephesians 5:26 (id: 249005026)

26कि उसको वचन के द्वारा जल के स्नान से शुद्ध करके पवित्र बनाए,


## Ephesians 5:27 (id: 249005027)

27और उसे एक ऐसी तेजस्वी कलीसिया बनाकर अपने पास खड़ी करे, जिसमें न कलंक, न झुर्री, न कोई ऐसी वस्तु हो, वरन् पवित्र और निर्दोष हो।


## Ephesians 5:28 (id: 249005028)

28इसी प्रकार उचित है, कि पति अपनी\-अपनी पत्नी से अपनी देह के समान प्रेम रखे, जो अपनी पत्नी से प्रेम रखता है, वह अपने आप से प्रेम रखता है।


## Ephesians 5:29 (id: 249005029)

29क्योंकि किसी ने कभी अपने शरीर से बैर नहीं रखा वरन् उसका पालन\-पोषण करता है, जैसा मसीह भी कलीसिया के साथ करता है।


## Ephesians 5:30 (id: 249005030)

30इसलिए कि हम उसकी देह के अंग हैं।


## Ephesians 5:31 (id: 249005031)

31“इस कारण पुरुष माता\-पिता को छोड़कर अपनी पत्नी से मिला रहेगा, और वे दोनों एक तन होंगे।”


## Ephesians 5:32 (id: 249005032)

32यह भेद तो बड़ा है; पर मैं मसीह और कलीसिया के विषय में कहता हूँ।


## Ephesians 5:33 (id: 249005033)

33पर तुम में से हर एक अपनी पत्नी से अपने समान प्रेम रखे, और पत्नी भी अपने पति का भय माने।


## Ephesians 6:1 (id: 249006001)

1हे बच्चों, प्रभु में अपने माता\-पिता के आज्ञाकारी बनो, क्योंकि यह उचित है।


## Ephesians 6:2 (id: 249006002)

2“अपनी माता और पिता का आदर कर (यह पहली आज्ञा है, जिसके साथ प्रतिज्ञा भी है),


## Ephesians 6:3 (id: 249006003)

3कि तेरा भला हो, और तू धरती पर बहुत दिन जीवित रहे।”


## Ephesians 6:4 (id: 249006004)

4और हे पिताओं, अपने बच्चों को रिस न दिलाओ परन्तु प्रभु की शिक्षा, और चेतावनी देते हुए, उनका पालन\-पोषण करो।


## Ephesians 6:5 (id: 249006005)

5हे दासों, जो लोग संसार के अनुसार तुम्हारे स्वामी हैं, अपने मन की सिधाई से डरते, और काँपते हुए, जैसे मसीह की, वैसे ही उनकी भी आज्ञा मानो।


## Ephesians 6:6 (id: 249006006)

6और मनुष्यों को प्रसन्न करनेवालों के समान दिखाने के लिये सेवा न करो, पर मसीह के दासों के समान मन से परमेश्वर की इच्छा पर चलो,


## Ephesians 6:7 (id: 249006007)

7और उस सेवा को मनुष्यों की नहीं, परन्तु प्रभु की जानकर सुइच्छा से करो।


## Ephesians 6:8 (id: 249006008)

8क्योंकि तुम जानते हो, कि जो कोई जैसा अच्छा काम करेगा, चाहे दास हो, चाहे स्वतंत्र, प्रभु से वैसा ही पाएगा।


## Ephesians 6:9 (id: 249006009)

9और हे स्वामियों, तुम भी धमकियाँ छोड़कर उनके साथ वैसा ही व्यवहार करो, क्योंकि जानते हो, कि उनका और तुम्हारा दोनों का स्वामी स्वर्ग में है, और वह किसी का पक्ष नहीं करता।


## Ephesians 6:10 (id: 249006010)

10इसलिए प्रभु में और उसकी शक्ति के प्रभाव में बलवन्त बनो।


## Ephesians 6:11 (id: 249006011)

11परमेश्वर के सारे हथियार बाँध लो कि तुम शैतान की युक्तियों के सामने खड़े रह सको।


## Ephesians 6:12 (id: 249006012)

12क्योंकि हमारा यह मल्लयुद्ध, लहू और माँस से नहीं, परन्तु प्रधानों से और अधिकारियों से, और इस संसार के अंधकार के शासकों से, और उस दुष्टता की आत्मिक सेनाओं से है जो आकाश में हैं।


## Ephesians 6:13 (id: 249006013)

13इसलिए परमेश्वर के सारे हथियार बाँध लो कि तुम बुरे दिन में सामना कर सको, और सब कुछ पूरा करके स्थिर रह सको।


## Ephesians 6:14 (id: 249006014)

14इसलिए सत्य से अपनी कमर कसकर, और धार्मिकता की झिलम पहनकर,


## Ephesians 6:15 (id: 249006015)

15और पाँवों में मेल के सुसमाचार की तैयारी के जूते पहनकर;


## Ephesians 6:16 (id: 249006016)

16और उन सब के साथ विश्वास की ढाल लेकर स्थिर रहो जिससे तुम उस दुष्ट के सब जलते हुए तीरों को बुझा सको।


## Ephesians 6:17 (id: 249006017)

17और उद्धार का टोप, और आत्मा की तलवार जो परमेश्वर का वचन है, ले लो।


## Ephesians 6:18 (id: 249006018)

18और हर समय और हर प्रकार से आत्मा में प्रार्थना, और विनती करते रहो, और जागते रहो कि सब पवित्र लोगों के लिये लगातार विनती किया करो,


## Ephesians 6:19 (id: 249006019)

19और मेरे लिये भी कि मुझे बोलने के समय ऐसा प्रबल वचन दिया जाए कि मैं साहस से सुसमाचार का भेद बता सकूँ,


## Ephesians 6:20 (id: 249006020)

20जिसके लिये मैं जंजीर से जकड़ा हुआ राजदूत हूँ। और यह भी कि मैं उसके विषय में जैसा मुझे चाहिए साहस से बोलूँ।


## Ephesians 6:21 (id: 249006021)

21तुखिकुस जो प्रिय भाई और प्रभु में विश्वासयोग्य सेवक है, तुम्हें सब बातें बताएगा कि तुम भी मेरी दशा जानो कि मैं कैसा रहता हूँ।


## Ephesians 6:22 (id: 249006022)

22उसे मैंने तुम्हारे पास इसलिए भेजा है, कि तुम हमारी दशा जानो, और वह तुम्हारे मनों को शान्ति दे।


## Ephesians 6:23 (id: 249006023)

23परमेश्वर पिता और प्रभु यीशु मसीह की ओर से भाइयों को शान्ति और विश्वास सहित प्रेम मिले।


## Ephesians 6:24 (id: 249006024)

24जो हमारे प्रभु यीशु मसीह से अमर प्रेम रखते हैं, उन सब पर अनुग्रह होता रहे।


