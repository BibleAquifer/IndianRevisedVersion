# Indian Revised Version

## License Information

**Indian Revised Version** is based on and adapted from: _Hindi Indian Revised Version_, [Bridge Connectivity Solutions](https://bridgeconn.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 1 Thessalonians 1:1 (id: 252001001)

1पौलुस और सिलवानुस और तीमुथियुस की ओर से थिस्सलुनीकियों की कलीसिया के नाम जो पिता परमेश्वर और प्रभु यीशु मसीह में है। अनुग्रह और शान्ति तुम्हें मिलती रहे।


## 1 Thessalonians 1:2 (id: 252001002)

2हम अपनी प्रार्थनाओं में तुम्हें स्मरण करते और सदा तुम सब के विषय में परमेश्वर का धन्यवाद करते हैं,


## 1 Thessalonians 1:3 (id: 252001003)

3और अपने परमेश्वर और पिता के सामने तुम्हारे विश्वास के काम, और प्रेम का परिश्रम, और हमारे प्रभु यीशु मसीह में आशा की धीरता को लगातार स्मरण करते हैं।


## 1 Thessalonians 1:4 (id: 252001004)

4और हे भाइयों, परमेश्वर के प्रिय लोगों हम जानते हैं, कि तुम चुने हुए हो।


## 1 Thessalonians 1:5 (id: 252001005)

5क्योंकि हमारा सुसमाचार तुम्हारे पास न केवल वचन मात्र ही में वरन् सामर्थ्य और पवित्र आत्मा, और बड़े निश्चय के साथ पहुँचा है; जैसा तुम जानते हो, कि हम तुम्हारे लिये तुम में कैसे बन गए थे।


## 1 Thessalonians 1:6 (id: 252001006)

6और तुम बड़े क्लेश में पवित्र आत्मा के आनन्द के साथ वचन को मानकर हमारी और प्रभु के समान चाल चलने लगे।


## 1 Thessalonians 1:7 (id: 252001007)

7यहाँ तक कि मकिदुनिया और अखाया के सब विश्वासियों के लिये तुम आदर्श बने।


## 1 Thessalonians 1:8 (id: 252001008)

8क्योंकि तुम्हारे यहाँ से न केवल मकिदुनिया और अखाया में प्रभु का वचन सुनाया गया, पर तुम्हारे विश्वास की जो परमेश्वर पर है, हर जगह ऐसी चर्चा फैल गई है, कि हमें कहने की आवश्यकता ही नहीं।


## 1 Thessalonians 1:9 (id: 252001009)

9क्योंकि वे आप ही हमारे विषय में बताते हैं कि तुम्हारे पास हमारा आना कैसा हुआ; और तुम क्यों मूरतों से परमेश्वर की ओर फिरे ताकि जीविते और सच्चे परमेश्वर की सेवा करो।


## 1 Thessalonians 1:10 (id: 252001010)

10और उसके पुत्र के स्वर्ग पर से आने की प्रतीक्षा करते रहो जिसे उसने मरे हुओं में से जिलाया, अर्थात् यीशु को, जो हमें आनेवाले प्रकोप से बचाता है।


## 1 Thessalonians 2:1 (id: 252002001)

1हे भाइयों, तुम आप ही जानते हो कि हमारा तुम्हारे पास आना व्यर्थ न हुआ।


## 1 Thessalonians 2:2 (id: 252002002)

2वरन् तुम आप ही जानते हो, कि पहले फिलिप्पी में दुःख उठाने और उपद्रव सहने पर भी हमारे परमेश्वर ने हमें ऐसा साहस दिया, कि हम परमेश्वर का सुसमाचार भारी विरोधों के होते हुए भी तुम्हें सुनाएँ।


## 1 Thessalonians 2:3 (id: 252002003)

3क्योंकि हमारा उपदेश न भ्रम से है और न अशुद्धता से, और न छल के साथ है।


## 1 Thessalonians 2:4 (id: 252002004)

4पर जैसा परमेश्वर ने हमें योग्य ठहराकर सुसमाचार सौंपा, हम वैसा ही वर्णन करते हैं; और इसमें मनुष्यों को नहीं, परन्तु परमेश्वर को, जो हमारे मनों को जाँचता है, प्रसन्न करते हैं।


## 1 Thessalonians 2:5 (id: 252002005)

5क्योंकि तुम जानते हो, कि हम न तो कभी चापलूसी की बातें किया करते थे, और न लोभ के लिये बहाना करते थे, परमेश्वर गवाह है।


## 1 Thessalonians 2:6 (id: 252002006)

6और यद्यपि हम मसीह के प्रेरित होने के कारण तुम पर बोझ डाल सकते थे, फिर भी हम मनुष्यों से आदर नहीं चाहते थे, और न तुम से, न और किसी से।


## 1 Thessalonians 2:7 (id: 252002007)

7परन्तु जिस तरह माता अपने बालकों का पालन\-पोषण करती है, वैसे ही हमने भी तुम्हारे बीच में रहकर कोमलता दिखाई है।


## 1 Thessalonians 2:8 (id: 252002008)

8और वैसे ही हम तुम्हारी लालसा करते हुए, न केवल परमेश्वर का सुसमाचार, पर अपना\-अपना प्राण भी तुम्हें देने को तैयार थे, इसलिए कि तुम हमारे प्यारे हो गए थे।


## 1 Thessalonians 2:9 (id: 252002009)

9क्योंकि, हे भाइयों, तुम हमारे परिश्रम और कष्ट को स्मरण रखते हो, कि हमने इसलिए रात दिन काम धन्धा करते हुए तुम में परमेश्वर का सुसमाचार प्रचार किया, कि तुम में से किसी पर भार न हों।


## 1 Thessalonians 2:10 (id: 252002010)

10तुम आप ही गवाह हो, और परमेश्वर भी गवाह है, कि तुम विश्वासियों के बीच में हमारा व्यवहार कैसा पवित्र और धार्मिक और निर्दोष रहा।


## 1 Thessalonians 2:11 (id: 252002011)

11जैसे तुम जानते हो, कि जैसा पिता अपने बालकों के साथ बर्ताव करता है, वैसे ही हम भी तुम में से हर एक को उपदेश देते और प्रोत्साहित करते और समझाते थे।


## 1 Thessalonians 2:12 (id: 252002012)

12कि तुम्हारा चाल\-चलन परमेश्वर के योग्य हो, जो तुम्हें अपने राज्य और महिमा में बुलाता है।


## 1 Thessalonians 2:13 (id: 252002013)

13इसलिए हम भी परमेश्वर का धन्यवाद निरन्तर करते हैं; कि जब हमारे द्वारा परमेश्वर के सुसमाचार का वचन तुम्हारे पास पहुँचा, तो तुम ने उसे मनुष्यों का नहीं, परन्तु परमेश्वर का वचन समझकर (और सचमुच यह ऐसा ही है) ग्रहण किया और वह तुम में जो विश्वास रखते हो, कार्य करता है।


## 1 Thessalonians 2:14 (id: 252002014)

14इसलिए कि तुम, हे भाइयों, परमेश्वर की उन कलीसियाओं के समान चाल चलने लगे, जो यहूदिया में मसीह यीशु में हैं, क्योंकि तुम ने भी अपने लोगों से वैसा ही दुःख पाया, जैसा उन्होंने यहूदियों से पाया था।


## 1 Thessalonians 2:15 (id: 252002015)

15जिन्होंने प्रभु यीशु को और भविष्यद्वक्ताओं को भी मार डाला और हमको सताया, और परमेश्वर उनसे प्रसन्न नहीं; और वे सब मनुष्यों का विरोध करते हैं।


## 1 Thessalonians 2:16 (id: 252002016)

16और वे अन्यजातियों से उनके उद्धार के लिये बातें करने से हमें रोकते हैं, कि सदा अपने पापों का घड़ा भरते रहें; पर उन पर भयानक प्रकोप आ पहुँचा है।


## 1 Thessalonians 2:17 (id: 252002017)

17हे भाइयों, जब हम थोड़ी देर के लिये मन में नहीं वरन् प्रगट में तुम से अलग हो गए थे, तो हमने बड़ी लालसा के साथ तुम्हारा मुँह देखने के लिये और भी अधिक यत्न किया।


## 1 Thessalonians 2:18 (id: 252002018)

18इसलिए हमने (अर्थात् मुझ पौलुस ने) एक बार नहीं, वरन् दो बार तुम्हारे पास आना चाहा, परन्तु शैतान हमें रोके रहा।


## 1 Thessalonians 2:19 (id: 252002019)

19हमारी आशा, या आनन्द या बड़ाई का मुकुट क्या है? क्या हमारे प्रभु यीशु मसीह के सम्मुख उसके आने के समय, तुम ही न होगे?


## 1 Thessalonians 2:20 (id: 252002020)

20हमारी बड़ाई और आनन्द तुम ही हो।


## 1 Thessalonians 3:1 (id: 252003001)

1इसलिए जब हम से और न रहा गया, तो हमने यह ठहराया कि एथेंस में अकेले रह जाएँ।


## 1 Thessalonians 3:2 (id: 252003002)

2और हमने तीमुथियुस को जो मसीह के सुसमाचार में हमारा भाई, और परमेश्वर का सेवक है, इसलिए भेजा, कि वह तुम्हें स्थिर करे; और तुम्हारे विश्वास के विषय में तुम्हें समझाए।


## 1 Thessalonians 3:3 (id: 252003003)

3कि कोई इन क्लेशों के कारण डगमगा न जाए; क्योंकि तुम आप जानते हो, कि हम इन ही के लिये ठहराए गए हैं।


## 1 Thessalonians 3:4 (id: 252003004)

4क्योंकि पहले भी, जब हम तुम्हारे यहाँ थे, तो तुम से कहा करते थे, कि हमें क्लेश उठाने पड़ेंगे, और ऐसा ही हुआ है, और तुम जानते भी हो।


## 1 Thessalonians 3:5 (id: 252003005)

5इस कारण जब मुझसे और न रहा गया, तो तुम्हारे विश्वास का हाल जानने के लिये भेजा, कि कहीं ऐसा न हो, कि परीक्षा करनेवाले ने तुम्हारी परीक्षा की हो, और हमारा परिश्रम व्यर्थ हो गया हो।


## 1 Thessalonians 3:6 (id: 252003006)

6पर अभी तीमुथियुस ने जो तुम्हारे पास से हमारे यहाँ आकर तुम्हारे विश्वास और प्रेम का समाचार सुनाया और इस बात को भी सुनाया, कि तुम सदा प्रेम के साथ हमें स्मरण करते हो, और हमारे देखने की लालसा रखते हो, जैसा हम भी तुम्हें देखने की।


## 1 Thessalonians 3:7 (id: 252003007)

7इसलिए हे भाइयों, हमने अपनी सारी सकेती और क्लेश में तुम्हारे विश्वास से तुम्हारे विषय में शान्ति पाई।


## 1 Thessalonians 3:8 (id: 252003008)

8क्योंकि अब यदि तुम प्रभु में स्थिर रहो तो हम जीवित हैं।


## 1 Thessalonians 3:9 (id: 252003009)

9और जैसा आनन्द हमें तुम्हारे कारण अपने परमेश्वर के सामने है, उसके बदले तुम्हारे विषय में हम किस रीति से परमेश्वर का धन्यवाद करें?


## 1 Thessalonians 3:10 (id: 252003010)

10हम रात दिन बहुत ही प्रार्थना करते रहते हैं, कि तुम्हारा मुँह देखें, और तुम्हारे विश्वास की घटी पूरी करें।


## 1 Thessalonians 3:11 (id: 252003011)

11अब हमारा परमेश्वर और पिता आप ही और हमारा प्रभु यीशु, तुम्हारे यहाँ आने के लिये हमारी अगुआई करे।


## 1 Thessalonians 3:12 (id: 252003012)

12और प्रभु ऐसा करे, कि जैसा हम तुम से प्रेम रखते हैं; वैसा ही तुम्हारा प्रेम भी आपस में, और सब मनुष्यों के साथ बढ़े, और उन्नति करता जाए,


## 1 Thessalonians 3:13 (id: 252003013)

13ताकि वह तुम्हारे मनों को ऐसा स्थिर करे, कि जब हमारा प्रभु यीशु अपने सब पवित्र लोगों के साथ आए, तो वे हमारे परमेश्वर और पिता के सामने पवित्रता में निर्दोष ठहरें।


## 1 Thessalonians 4:1 (id: 252004001)

1इसलिए हे भाइयों, हम तुम से विनती करते हैं, और तुम्हें प्रभु यीशु में समझाते हैं, कि जैसे तुम ने हम से योग्य चाल चलना, और परमेश्वर को प्रसन्न करना सीखा है, और जैसा तुम चलते भी हो, वैसे ही और भी बढ़ते जाओ।


## 1 Thessalonians 4:2 (id: 252004002)

2क्योंकि तुम जानते हो, कि हमने प्रभु यीशु की ओर से तुम्हें कौन\-कौन से निर्देश पहुँचाए।


## 1 Thessalonians 4:3 (id: 252004003)

3क्योंकि परमेश्वर की इच्छा यह है, कि तुम पवित्र बनो अर्थात् व्यभिचार से बचे रहो,


## 1 Thessalonians 4:4 (id: 252004004)

4और तुम में से हर एक पवित्रता और आदर के साथ अपने पात्र को प्राप्त करना जाने।


## 1 Thessalonians 4:5 (id: 252004005)

5और यह काम अभिलाषा से नहीं, और न अन्यजातियों के समान, जो परमेश्वर को नहीं जानतीं।


## 1 Thessalonians 4:6 (id: 252004006)

6कि इस बात में कोई अपने भाई को न ठगे, और न उस पर दाँव चलाए, क्योंकि प्रभु इस सब बातों का पलटा लेनेवाला है; जैसा कि हमने पहले तुम से कहा, और चिताया भी था।


## 1 Thessalonians 4:7 (id: 252004007)

7क्योंकि परमेश्वर ने हमें अशुद्ध होने के लिये नहीं, परन्तु पवित्र होने के लिये बुलाया है।


## 1 Thessalonians 4:8 (id: 252004008)

8इसलिए जो इसे तुच्छ जानता है, वह मनुष्य को नहीं, परन्तु परमेश्वर को तुच्छ जानता है, जो अपना पवित्र आत्मा तुम्हें देता है।


## 1 Thessalonians 4:9 (id: 252004009)

9किन्तु भाईचारे के प्रेम के विषय में यह आवश्यक नहीं, कि मैं तुम्हारे पास कुछ लिखूँ; क्योंकि आपस में प्रेम रखना तुम ने आप ही परमेश्वर से सीखा है;


## 1 Thessalonians 4:10 (id: 252004010)

10और सारे मकिदुनिया के सब भाइयों के साथ ऐसा करते भी हो, पर हे भाइयों, हम तुम्हें समझाते हैं, कि और भी बढ़ते जाओ,


## 1 Thessalonians 4:11 (id: 252004011)

11और जैसा हमने तुम्हें समझाया, वैसे ही चुपचाप रहने और अपना\-अपना काम\-काज करने, और अपने\-अपने हाथों से कमाने का प्रयत्न करो।


## 1 Thessalonians 4:12 (id: 252004012)

12कि बाहरवालों के साथ सभ्यता से बर्ताव करो, और तुम्हें किसी वस्तु की घटी न हो।


## 1 Thessalonians 4:13 (id: 252004013)

13हे भाइयों, हम नहीं चाहते, कि तुम उनके विषय में जो सोते हैं, अज्ञानी रहो; ऐसा न हो, कि तुम औरों के समान शोक करो जिन्हें आशा नहीं।


## 1 Thessalonians 4:14 (id: 252004014)

14क्योंकि यदि हम विश्वास करते हैं, कि यीशु मरा, और जी भी उठा, तो वैसे ही परमेश्वर उन्हें भी जो यीशु में सो गए हैं, उसी के साथ ले आएगा।


## 1 Thessalonians 4:15 (id: 252004015)

15क्योंकि हम प्रभु के वचन के अनुसार तुम से यह कहते हैं, कि हम जो जीवित हैं, और प्रभु के आने तक बचे रहेंगे तो सोए हुओं से कभी आगे न बढ़ेंगे।


## 1 Thessalonians 4:16 (id: 252004016)

16क्योंकि प्रभु आप ही स्वर्ग से उतरेगा; उस समय ललकार, और प्रधान दूत का शब्द सुनाई देगा, और परमेश्वर की तुरही फूँकी जाएगी, और जो मसीह में मरे हैं, वे पहले जी उठेंगे।


## 1 Thessalonians 4:17 (id: 252004017)

17तब हम जो जीवित और बचे रहेंगे, उनके साथ बादलों पर उठा लिए जाएँगे, कि हवा में प्रभु से मिलें, और इस रीति से हम सदा प्रभु के साथ रहेंगे।


## 1 Thessalonians 4:18 (id: 252004018)

18इसलिए इन बातों से एक दूसरे को शान्ति दिया करो।


## 1 Thessalonians 5:1 (id: 252005001)

1पर हे भाइयों, इसका प्रयोजन नहीं, कि समयों और कालों के विषय में तुम्हारे पास कुछ लिखा जाए।


## 1 Thessalonians 5:2 (id: 252005002)

2क्योंकि तुम आप ठीक जानते हो कि जैसा रात को चोर आता है, वैसा ही प्रभु का दिन आनेवाला है।


## 1 Thessalonians 5:3 (id: 252005003)

3जब लोग कहते होंगे, “कुशल है, और कुछ भय नहीं,” तो उन पर एकाएक विनाश आ पड़ेगा, जिस प्रकार गर्भवती पर पीड़ा; और वे किसी रीति से न बचेंगे।


## 1 Thessalonians 5:4 (id: 252005004)

4पर हे भाइयों, तुम तो अंधकार में नहीं हो, कि वह दिन तुम पर चोर के समान आ पड़े।


## 1 Thessalonians 5:5 (id: 252005005)

5क्योंकि तुम सब ज्योति की सन्तान, और दिन की सन्तान हो, हम न रात के हैं, न अंधकार के हैं।


## 1 Thessalonians 5:6 (id: 252005006)

6इसलिए हम औरों की समान सोते न रहें, पर जागते और सावधान रहें।


## 1 Thessalonians 5:7 (id: 252005007)

7क्योंकि जो सोते हैं, वे रात ही को सोते हैं, और जो मतवाले होते हैं, वे रात ही को मतवाले होते हैं।


## 1 Thessalonians 5:8 (id: 252005008)

8पर हम जो दिन के हैं, विश्वास और प्रेम की झिलम पहनकर और उद्धार की आशा का टोप पहनकर सावधान रहें।


## 1 Thessalonians 5:9 (id: 252005009)

9क्योंकि परमेश्वर ने हमें क्रोध के लिये नहीं, परन्तु इसलिए ठहराया कि हम अपने प्रभु यीशु मसीह के द्वारा उद्धार प्राप्त करें।


## 1 Thessalonians 5:10 (id: 252005010)

10वह हमारे लिये इस कारण मरा, कि हम चाहे जागते हों, चाहे सोते हों, सब मिलकर उसी के साथ जीएँ।


## 1 Thessalonians 5:11 (id: 252005011)

11इस कारण एक दूसरे को शान्ति दो, और एक दूसरे की उन्नति का कारण बनो, जैसा कि तुम करते भी हो।


## 1 Thessalonians 5:12 (id: 252005012)

12हे भाइयों, हम तुम से विनती करते हैं, कि जो तुम में परिश्रम करते हैं, और प्रभु में तुम्हारे अगुए हैं, और तुम्हें शिक्षा देते हैं, उन्हें मानो।


## 1 Thessalonians 5:13 (id: 252005013)

13और उनके काम के कारण प्रेम के साथ उनको बहुत ही आदर के योग्य समझो आपस में मेल\-मिलाप से रहो।


## 1 Thessalonians 5:14 (id: 252005014)

14और हे भाइयों, हम तुम्हें समझाते हैं, कि जो ठीक चाल नहीं चलते, उनको समझाओ, निरुत्साहित को प्रोत्साहित करो, निर्बलों को सम्भालो, सब की ओर सहनशीलता दिखाओ।


## 1 Thessalonians 5:15 (id: 252005015)

15देखो की कोई किसी से बुराई के बदले बुराई न करे; पर सदा भलाई करने पर तत्पर रहो आपस में और सबसे भी भलाई ही की चेष्टा करो।


## 1 Thessalonians 5:16 (id: 252005016)

16सदा आनन्दित रहो।


## 1 Thessalonians 5:17 (id: 252005017)

17निरन्तर प्रार्थना में लगे रहो।


## 1 Thessalonians 5:18 (id: 252005018)

18हर बात में धन्यवाद करो: क्योंकि तुम्हारे लिये मसीह यीशु में परमेश्वर की यहीं इच्छा है।


## 1 Thessalonians 5:19 (id: 252005019)

19आत्मा को न बुझाओ।


## 1 Thessalonians 5:20 (id: 252005020)

20भविष्यद्वाणियों को तुच्छ न जानो।


## 1 Thessalonians 5:21 (id: 252005021)

21सब बातों को परखो जो अच्छी है उसे पकड़े रहो।


## 1 Thessalonians 5:22 (id: 252005022)

22सब प्रकार की बुराई से बचे रहो।


## 1 Thessalonians 5:23 (id: 252005023)

23शान्ति का परमेश्वर आप ही तुम्हें पूरी रीति से पवित्र करे; तुम्हारी आत्मा, प्राण और देह हमारे प्रभु यीशु मसीह के आने तक पूरे और निर्दोष सुरक्षित रहें।


## 1 Thessalonians 5:24 (id: 252005024)

24तुम्हारा बुलानेवाला विश्वासयोग्य है, और वह ऐसा ही करेगा।


## 1 Thessalonians 5:25 (id: 252005025)

25हे भाइयों, हमारे लिये प्रार्थना करो।


## 1 Thessalonians 5:26 (id: 252005026)

26सब भाइयों को पवित्र चुम्बन से नमस्कार करो।


## 1 Thessalonians 5:27 (id: 252005027)

27मैं तुम्हें प्रभु की शपथ देता हूँ, कि यह पत्री सब भाइयों को पढ़कर सुनाई जाए।


## 1 Thessalonians 5:28 (id: 252005028)

28हमारे प्रभु यीशु मसीह का अनुग्रह तुम पर होता रहे।


