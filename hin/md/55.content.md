# Indian Revised Version

## License Information

**Indian Revised Version** is based on and adapted from: _Hindi Indian Revised Version_, [Bridge Connectivity Solutions](https://bridgeconn.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 2 Timothy 1:1 (id: 255001001)

1पौलुस की ओर से जो उस जीवन की प्रतिज्ञा के अनुसार जो मसीह यीशु में है, परमेश्वर की इच्छा से मसीह यीशु का प्रेरित है,


## 2 Timothy 1:2 (id: 255001002)

2प्रिय पुत्र तीमुथियुस के नाम। परमेश्वर पिता और हमारे प्रभु मसीह यीशु की ओर से तुझे अनुग्रह और दया और शान्ति मिलती रहे।


## 2 Timothy 1:3 (id: 255001003)

3जिस परमेश्वर की सेवा मैं अपने पूर्वजों की रीति पर शुद्ध विवेक से करता हूँ, उसका धन्यवाद हो कि अपनी प्रार्थनाओं में रात दिन तुझे लगातार स्मरण करता हूँ,


## 2 Timothy 1:4 (id: 255001004)

4और तेरे आँसुओं की सुधि कर करके तुझ से भेंट करने की लालसा रखता हूँ, कि आनन्द से भर जाऊँ।


## 2 Timothy 1:5 (id: 255001005)

5और मुझे तेरे उस निष्कपट विश्वास की सुधि आती है, जो पहले तेरी नानी लोइस, और तेरी माता यूनीके में थी, और मुझे निश्चय हुआ है, कि तुझ में भी है।


## 2 Timothy 1:6 (id: 255001006)

6इसी कारण मैं तुझे सुधि दिलाता हूँ, कि तू परमेश्वर के उस वरदान को जो मेरे हाथ रखने के द्वारा तुझे मिला है प्रज्वलित कर दे।


## 2 Timothy 1:7 (id: 255001007)

7क्योंकि परमेश्वर ने हमें भय की नहीं पर सामर्थ्य, और प्रेम, और संयम की आत्मा दी है।


## 2 Timothy 1:8 (id: 255001008)

8इसलिए हमारे प्रभु की गवाही से, और मुझसे जो उसका कैदी हूँ, लज्जित न हो, पर उस परमेश्वर की सामर्थ्य के अनुसार सुसमाचार के लिये मेरे साथ दुःख उठा।


## 2 Timothy 1:9 (id: 255001009)

9जिसने हमारा उद्धार किया, और पवित्र बुलाहट से बुलाया, और यह हमारे कामों के अनुसार नहीं; पर अपनी मनसा और उस अनुग्रह के अनुसार है; जो मसीह यीशु में अनादिकाल से हम पर हुआ है।


## 2 Timothy 1:10 (id: 255001010)

10पर अब हमारे उद्धारकर्ता मसीह यीशु के प्रगट होने के द्वारा प्रकाशित हुआ, जिसने मृत्यु का नाश किया, और जीवन और अमरता को उस सुसमाचार के द्वारा प्रकाशमान कर दिया।


## 2 Timothy 1:11 (id: 255001011)

11जिसके लिये मैं प्रचारक, और प्रेरित, और उपदेशक भी ठहरा।


## 2 Timothy 1:12 (id: 255001012)

12इस कारण मैं इन दुःखों को भी उठाता हूँ, पर लजाता नहीं, क्योंकि जिस पर मैंने विश्वास रखा है, जानता हूँ; और मुझे निश्चय है, कि वह मेरी धरोहर की उस दिन तक रखवाली कर सकता है।


## 2 Timothy 1:13 (id: 255001013)

13जो खरी बातें तूने मुझसे सुनी हैं उनको उस विश्वास और प्रेम के साथ जो मसीह यीशु में है, अपना आदर्श बनाकर रख।


## 2 Timothy 1:14 (id: 255001014)

14और पवित्र आत्मा के द्वारा जो हम में बसा हुआ है, इस अच्छी धरोहर की रखवाली कर।


## 2 Timothy 1:15 (id: 255001015)

15तू जानता है, कि आसियावाले सब मुझसे फिर गए हैं, जिनमें फूगिलुस और हिरमुगिनेस हैं।


## 2 Timothy 1:16 (id: 255001016)

16उनेसिफुरूस के घराने पर प्रभु दया करे, क्योंकि उसने बहुत बार मेरे जी को ठंडा किया, और मेरी जंजीरों से लज्जित न हुआ।


## 2 Timothy 1:17 (id: 255001017)

17पर जब वह रोम में आया, तो बड़े यत्न से ढूँढ़कर मुझसे भेंट की।


## 2 Timothy 1:18 (id: 255001018)

18(प्रभु करे, कि उस दिन उस पर प्रभु की दया हो)। और जो\-जो सेवा उसने इफिसुस में की है उन्हें भी तू भली भाँति जानता है।


## 2 Timothy 2:1 (id: 255002001)

1इसलिए हे मेरे पुत्र, तू उस अनुग्रह से जो मसीह यीशु में है, बलवन्त हो जा।


## 2 Timothy 2:2 (id: 255002002)

2और जो बातें तूने बहुत गवाहों के सामने मुझसे सुनी हैं, उन्हें विश्वासी मनुष्यों को सौंप दे; जो औरों को भी सिखाने के योग्य हों।


## 2 Timothy 2:3 (id: 255002003)

3मसीह यीशु के अच्छे योद्धा के समान मेरे साथ दुःख उठा।


## 2 Timothy 2:4 (id: 255002004)

4जब कोई योद्धा लड़ाई पर जाता है, तो इसलिए कि अपने वरिष्ठ अधिकारी को प्रसन्न करे, अपने आपको संसार के कामों में नहीं फँसाता


## 2 Timothy 2:5 (id: 255002005)

5फिर अखाड़े में लड़नेवाला यदि विधि के अनुसार न लड़े तो मुकुट नहीं पाता।


## 2 Timothy 2:6 (id: 255002006)

6जो किसान परिश्रम करता है, फल का अंश पहले उसे मिलना चाहिए।


## 2 Timothy 2:7 (id: 255002007)

7जो मैं कहता हूँ, उस पर ध्यान दे और प्रभु तुझे सब बातों की समझ देगा।


## 2 Timothy 2:8 (id: 255002008)

8यीशु मसीह को स्मरण रख, जो दाऊद के वंश से हुआ, और मरे हुओं में से जी उठा; और यह मेरे सुसमाचार के अनुसार है।


## 2 Timothy 2:9 (id: 255002009)

9जिसके लिये मैं कुकर्मी के समान दुःख उठाता हूँ, यहाँ तक कि कैद भी हूँ; परन्तु परमेश्वर का वचन कैद नहीं।


## 2 Timothy 2:10 (id: 255002010)

10इस कारण मैं चुने हुए लोगों के लिये सब कुछ सहता हूँ, कि वे भी उस उद्धार को जो मसीह यीशु में हैं अनन्त महिमा के साथ पाएँ।


## 2 Timothy 2:11 (id: 255002011)

11यह बात सच है, कि यदि हम उसके साथ मर गए हैं तो उसके साथ जीएँगे भी।


## 2 Timothy 2:12 (id: 255002012)

12यदि हम धीरज से सहते रहेंगे, तो उसके साथ राज्य भी करेंगे; यदि हम उसका इन्कार करेंगे तो वह भी हमारा इन्कार करेगा।


## 2 Timothy 2:13 (id: 255002013)

13यदि हम विश्वासघाती भी हों तो भी वह विश्वासयोग्य बना रहता है, क्योंकि वह आप अपना इन्कार नहीं कर सकता।


## 2 Timothy 2:14 (id: 255002014)

14इन बातों की सुधि उन्हें दिला, और प्रभु के सामने चिता दे, कि शब्दों पर तर्क\-वितर्क न किया करें, जिनसे कुछ लाभ नहीं होता; वरन् सुननेवाले बिगड़ जाते हैं।


## 2 Timothy 2:15 (id: 255002015)

15अपने आपको परमेश्वर का ग्रहणयोग्य और ऐसा काम करनेवाला ठहराने का प्रयत्न कर, जो लज्जित होने न पाए, और जो सत्य के वचन को ठीक रीति से काम में लाता हो।


## 2 Timothy 2:16 (id: 255002016)

16पर अशुद्ध बकवाद से बचा रह; क्योंकि ऐसे लोग और भी अभक्ति में बढ़ते जाएँगे।


## 2 Timothy 2:17 (id: 255002017)

17और उनका वचन सड़े\-घाव की तरह फैलता जाएगा: हुमिनयुस और फिलेतुस उन्हीं में से हैं,


## 2 Timothy 2:18 (id: 255002018)

18जो यह कहकर कि पुनरुत्थान हो चुका है सत्य से भटक गए हैं, और कितनों के विश्वास को उलट\-पुलट कर देते हैं।


## 2 Timothy 2:19 (id: 255002019)

19तो भी परमेश्वर की पक्की नींव बनी रहती है, और उस पर यह छाप लगी है: “प्रभु अपनों को पहचानता है,” और “जो कोई प्रभु का नाम लेता है, वह अधर्म से बचा रहे।”


## 2 Timothy 2:20 (id: 255002020)

20बड़े घर में न केवल सोने\-चाँदी ही के, पर काठ और मिट्टी के बर्तन भी होते हैं; कोई\-कोई आदर, और कोई\-कोई अनादर के लिये।


## 2 Timothy 2:21 (id: 255002021)

21यदि कोई अपने आपको इनसे शुद्ध करेगा, तो वह आदर का पात्र, और पवित्र ठहरेगा; और स्वामी के काम आएगा, और हर भले काम के लिये तैयार होगा।


## 2 Timothy 2:22 (id: 255002022)

22जवानी की अभिलाषाओं से भाग; और जो शुद्ध मन से प्रभु का नाम लेते हैं, उनके साथ धार्मिकता, और विश्वास, और प्रेम, और मेल\-मिलाप का पीछा कर।


## 2 Timothy 2:23 (id: 255002023)

23पर मूर्खता, और अविद्या के विवादों से अलग रह; क्योंकि तू जानता है, कि इनसे झगड़े होते हैं।


## 2 Timothy 2:24 (id: 255002024)

24और प्रभु के दास को झगड़ालू नहीं होना चाहिए, पर सब के साथ कोमल और शिक्षा में निपुण, और सहनशील हो।


## 2 Timothy 2:25 (id: 255002025)

25और विरोधियों को नम्रता से समझाए, क्या जाने परमेश्वर उन्हें मन फिराव का मन दे, कि वे भी सत्य को पहचानें।


## 2 Timothy 2:26 (id: 255002026)

26और इसके द्वारा शैतान की इच्छा पूरी करने के लिये सचेत होकर शैतान के फंदे से छूट जाएँ।


## 2 Timothy 3:1 (id: 255003001)

1पर यह जान रख, कि अन्तिम दिनों में कठिन समय आएँगे।


## 2 Timothy 3:2 (id: 255003002)

2क्योंकि मनुष्य स्वार्थी, धन का लोभी, डींगमार, अभिमानी, निन्दक, माता\-पिता की आज्ञा टालनेवाले, कृतघ्न, अपवित्र,


## 2 Timothy 3:3 (id: 255003003)

3दया रहित, क्षमा रहित, दोष लगानेवाले, असंयमी, कठोर, भले के बैरी,


## 2 Timothy 3:4 (id: 255003004)

4विश्वासघाती, हठी, अभिमानी और परमेश्वर के नहीं वरन् सुख\-विलास ही के चाहनेवाले होंगे।


## 2 Timothy 3:5 (id: 255003005)

5वे भक्ति का भेष तो धरेंगे, पर उसकी शक्ति को न मानेंगे; ऐसों से परे रहना।


## 2 Timothy 3:6 (id: 255003006)

6इन्हीं में से वे लोग हैं, जो घरों में दबे पाँव घुस आते हैं और उन दुर्बल स्त्रियों को वश में कर लेते हैं, जो पापों से दबी और हर प्रकार की अभिलाषाओं के वश में हैं।


## 2 Timothy 3:7 (id: 255003007)

7और सदा सीखती तो रहती हैं पर सत्य की पहचान तक कभी नहीं पहुँचतीं।


## 2 Timothy 3:8 (id: 255003008)

8और जैसे यन्नेस और यम्ब्रेस ने मूसा का विरोध किया था वैसे ही ये भी सत्य का विरोध करते हैं; ये तो ऐसे मनुष्य हैं, जिनकी बुद्धि भ्रष्ट हो गई है और वे विश्वास के विषय में निकम्मे हैं।


## 2 Timothy 3:9 (id: 255003009)

9पर वे इससे आगे नहीं बढ़ सकते, क्योंकि जैसे उनकी अज्ञानता सब मनुष्यों पर प्रगट हो गई थी, वैसे ही इनकी भी हो जाएगी।


## 2 Timothy 3:10 (id: 255003010)

10पर तूने उपदेश, चाल\-चलन, मनसा, विश्वास, सहनशीलता, प्रेम, धीरज, उत्पीड़न, और पीड़ा में मेरा साथ दिया,


## 2 Timothy 3:11 (id: 255003011)

11और ऐसे दुःखों में भी जो अन्ताकिया और इकुनियुम और लुस्त्रा में मुझ पर पड़े थे। मैंने ऐसे उत्पीड़नों को सहा, और प्रभु ने मुझे उन सबसे छुड़ाया।


## 2 Timothy 3:12 (id: 255003012)

12पर जितने मसीह यीशु में भक्ति के साथ जीवन बिताना चाहते हैं वे सब सताए जाएँगे।


## 2 Timothy 3:13 (id: 255003013)

13और दुष्ट, और बहकानेवाले धोखा देते हुए, और धोखा खाते हुए, बिगड़ते चले जाएँगे।


## 2 Timothy 3:14 (id: 255003014)

14पर तू इन बातों पर जो तूने सीखी हैं और विश्वास किया था, यह जानकर दृढ़ बना रह; कि तूने उन्हें किन लोगों से सीखा है,


## 2 Timothy 3:15 (id: 255003015)

15और बालकपन से पवित्रशास्त्र तेरा जाना हुआ है, जो तुझे मसीह पर विश्वास करने से उद्धार प्राप्त करने के लिये बुद्धिमान बना सकता है।


## 2 Timothy 3:16 (id: 255003016)

16सम्पूर्ण पवित्रशास्त्र परमेश्वर की प्रेरणा से रचा गया है और उपदेश, और समझाने, और सुधारने, और धार्मिकता की शिक्षा के लिये लाभदायक है,


## 2 Timothy 3:17 (id: 255003017)

17ताकि परमेश्वर का जन सिद्ध बने, और हर एक भले काम के लिये तत्पर हो जाए।


## 2 Timothy 4:1 (id: 255004001)

1परमेश्वर और मसीह यीशु को गवाह करके, जो जीवितों और मरे हुओं का न्याय करेगा, उसे और उसके प्रगट होने, और राज्य को सुधि दिलाकर मैं तुझे आदेश देता हूँ।


## 2 Timothy 4:2 (id: 255004002)

2कि तू वचन का प्रचार कर; समय और असमय तैयार रह, सब प्रकार की सहनशीलता, और शिक्षा के साथ उलाहना दे, और डाँट, और समझा।


## 2 Timothy 4:3 (id: 255004003)

3क्योंकि ऐसा समय आएगा, कि लोग खरा उपदेश न सह सकेंगे पर कानों की खुजली के कारण अपनी अभिलाषाओं के अनुसार अपने लिये बहुत सारे उपदेशक बटोर लेंगे।


## 2 Timothy 4:4 (id: 255004004)

4और अपने कान सत्य से फेरकर कथा\-कहानियों पर लगाएँगे।


## 2 Timothy 4:5 (id: 255004005)

5पर तू सब बातों में सावधान रह, दुःख उठा, सुसमाचार प्रचार का काम कर और अपनी सेवा को पूरा कर।


## 2 Timothy 4:6 (id: 255004006)

6क्योंकि अब मैं अर्घ के समान उण्डेला जाता हूँ, और मेरे संसार से जाने का समय आ पहुँचा है।


## 2 Timothy 4:7 (id: 255004007)

7मैं अच्छी कुश्ती लड़ चुका हूँ, मैंने अपनी दौड़ पूरी कर ली है, मैंने विश्वास की रखवाली की है।


## 2 Timothy 4:8 (id: 255004008)

8भविष्य में मेरे लिये धार्मिकता का वह मुकुट रखा हुआ है, जिसे प्रभु, जो धर्मी, और न्यायी है, मुझे उस दिन देगा और मुझे ही नहीं, वरन् उन सब को भी, जो उसके प्रगट होने को प्रिय जानते हैं।


## 2 Timothy 4:9 (id: 255004009)

9मेरे पास शीघ्र आने का प्रयत्न कर।


## 2 Timothy 4:10 (id: 255004010)

10क्योंकि देमास ने इस संसार को प्रिय जानकर मुझे छोड़ दिया है, और थिस्सलुनीके को चला गया है, और क्रेसकेंस गलातिया को और तीतुस दलमतिया को चला गया है।


## 2 Timothy 4:11 (id: 255004011)

11केवल लूका मेरे साथ है मरकुस को लेकर चला आ; क्योंकि सेवा के लिये वह मेरे बहुत काम का है।


## 2 Timothy 4:12 (id: 255004012)

12तुखिकुस को मैंने इफिसुस को भेजा है।


## 2 Timothy 4:13 (id: 255004013)

13जो बागा मैं त्रोआस में करपुस के यहाँ छोड़ आया हूँ, जब तू आए, तो उसे और पुस्तकें विशेष करके चर्मपत्रों को लेते आना।


## 2 Timothy 4:14 (id: 255004014)

14सिकन्दर ठठेरे ने मुझसे बहुत बुराइयाँ की हैं प्रभु उसे उसके कामों के अनुसार बदला देगा।


## 2 Timothy 4:15 (id: 255004015)

15तू भी उससे सावधान रह, क्योंकि उसने हमारी बातों का बहुत ही विरोध किया।


## 2 Timothy 4:16 (id: 255004016)

16मेरे पहले प्रत्युत्तर करने के समय में किसी ने भी मेरा साथ नहीं दिया, वरन् सब ने मुझे छोड़ दिया था भला हो, कि इसका उनको लेखा देना न पड़े।


## 2 Timothy 4:17 (id: 255004017)

17परन्तु प्रभु मेरा सहायक रहा, और मुझे सामर्थ्य दी; ताकि मेरे द्वारा पूरा\-पूरा प्रचार हो, और सब अन्यजाति सुन लें; और मैं तो सिंह के मुँह से छुड़ाया गया।


## 2 Timothy 4:18 (id: 255004018)

18और प्रभु मुझे हर एक बुरे काम से छुड़ाएगा, और अपने स्वर्गीय राज्य में उद्धार करके पहुँचाएगा उसी की महिमा युगानुयुग होती रहे। आमीन।


## 2 Timothy 4:19 (id: 255004019)

19प्रिस्का और अक्विला को, और उनेसिफुरूस के घराने को नमस्कार।


## 2 Timothy 4:20 (id: 255004020)

20इरास्तुस कुरिन्थुस में रह गया, और त्रुफिमुस को मैंने मीलेतुस में बीमार छोड़ा है।


## 2 Timothy 4:21 (id: 255004021)

21जाड़े से पहले चले आने का प्रयत्न कर: यूबूलुस, और पूदेंस, और लीनुस और क्लौदिया, और सब भाइयों का तुझे नमस्कार।


## 2 Timothy 4:22 (id: 255004022)

22प्रभु तेरी आत्मा के साथ रहे, तुम पर अनुग्रह होता रहे।


