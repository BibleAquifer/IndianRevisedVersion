# Indian Revised Version

## License Information

**Indian Revised Version** is based on and adapted from: _Hindi Indian Revised Version_, [Bridge Connectivity Solutions](https://bridgeconn.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Lamentations 1:1 (id: 225001001)

1जो नगरी लोगों से भरपूर थी वह अब कैसी अकेली बैठी हुई है! वह क्यों एक विधवा के समान बन गई? वह जो जातियों की दृष्टि में महान और प्रान्तों में रानी थी, अब क्यों कर देनेवाली हो गई है।


## Lamentations 1:2 (id: 225001002)

2रात को वह फूट फूटकर रोती है, उसके आँसू गालों पर ढलकते हैं; उसके सब यारों में से अब कोई उसे शान्ति नहीं देता; उसके सब मित्रों ने उससे विश्वासघात किया, और उसके शत्रु बन गए हैं।


## Lamentations 1:3 (id: 225001003)

3यहूदा दुःख और कठिन दासत्व के कारण परदेश चली गई; परन्तु अन्यजातियों में रहती हुई वह चैन नहीं पाती; उसके सब खदेड़नेवालों ने उसकी सकेती में उसे पकड़ लिया है।


## Lamentations 1:4 (id: 225001004)

4सिय्योन के मार्ग विलाप कर रहे हैं, क्योंकि नियत पर्वों में कोई नहीं आता है; उसके सब फाटक सुनसान पड़े हैं, उसके याजक कराहते हैं; उसकी कुमारियाँ शोकित हैं, और वह आप कठिन दुःख भोग रही है।


## Lamentations 1:5 (id: 225001005)

5उसके द्रोही प्रधान हो गए, उसके शत्रु उन्नति कर रहे हैं, क्योंकि यहोवा ने उसके बहुत से अपराधों के कारण उसे दुःख दिया है; उसके बाल\-बच्चों को शत्रु हाँक\-हाँककर बँधुआई में ले गए।


## Lamentations 1:6 (id: 225001006)

6सिय्योन की पुत्री का सारा प्रताप जाता रहा है। उसके हाकिम ऐसे हिरनों के समान हो गए हैं जिन्हें कोई चरागाह नहीं मिलती; वे खदेड़नेवालों के सामने से बलहीन होकर भागते हैं।


## Lamentations 1:7 (id: 225001007)

7यरूशलेम ने, इन दुःख भरे और संकट के दिनों में, जब उसके लोग द्रोहियों के हाथ में पड़े और उसका कोई सहायक न रहा, अपनी सब मनभावनी वस्तुओं को जो प्राचीनकाल से उसकी थीं, स्मरण किया है। उसके द्रोहियों ने उसको उजड़ा देखकर उपहास में उड़ाया है।


## Lamentations 1:8 (id: 225001008)

8यरूशलेम ने बड़ा पाप किया, इसलिए वह अशुद्ध स्त्री सी हो गई है; जितने उसका आदर करते थे वे उसका निरादर करते हैं, क्योंकि उन्होंने उसकी नंगाई देखी है; हाँ, वह कराहती हुई मुँह फेर लेती है।


## Lamentations 1:9 (id: 225001009)

9उसकी अशुद्धता उसके वस्त्र पर है; उसने अपने अन्त का स्मरण न रखा; इसलिए वह भयंकर रीति से गिराई गई, और कोई उसे शान्ति नहीं देता है। हे यहोवा, मेरे दुःख पर दृष्टि कर, क्योंकि शत्रु मेरे विरुद्ध सफल हुआ है!


## Lamentations 1:10 (id: 225001010)

10द्रोहियों ने उसकी सब मनभावनी वस्तुओं पर हाथ बढ़ाया है; हाँ, अन्यजातियों को, जिनके विषय में तूने आज्ञा दी थी कि वे तेरी सभा में भागी न होने पाएँगी, उनको उसने तेरे पवित्रस्थान में घुसा हुआ देखा है।


## Lamentations 1:11 (id: 225001011)

11उसके सब निवासी कराहते हुए भोजनवस्तु ढूँढ़ रहे हैं; उन्होंने अपना प्राण बचाने के लिये अपनी मनभावनी वस्तुएँ बेचकर भोजन मोल लिया है। हे यहोवा, दृष्टि कर, और ध्यान से देख, क्योंकि मैं तुच्छ हो गई हूँ।


## Lamentations 1:12 (id: 225001012)

12हे सब बटोहियों, क्या तुम्हें इस बात की कुछ भी चिन्ता नहीं? दृष्टि करके देखो, क्या मेरे दुःख से बढ़कर कोई और पीड़ा है जो यहोवा ने अपने क्रोध के दिन मुझ पर डाल दी है?


## Lamentations 1:13 (id: 225001013)

13उसने ऊपर से मेरी हड्डियों में आग लगाई है, और वे उससे भस्म हो गईं; उसने मेरे पैरों के लिये जाल लगाया, और मुझ को उलटा फेर दिया है; उसने ऐसा किया कि मैं त्यागी हुई सी और रोग से लगातार निर्बल रहती हूँ।


## Lamentations 1:14 (id: 225001014)

14उसने जूए की रस्सियों की समान मेरे अपराधों को अपने हाथ से कसा है; उसने उन्हें बटकर मेरी गर्दन पर चढ़ाया, और मेरा बल घटा दिया है; जिनका मैं सामना भी नहीं कर सकती, उन्हीं के वश में यहोवा ने मुझे कर दिया है।


## Lamentations 1:15 (id: 225001015)

15यहोवा ने मेरे सब पराक्रमी पुरुषों को तुच्छ जाना; उसने नियत पर्व का प्रचार करके लोगों को मेरे विरुद्ध बुलाया कि मेरे जवानों को पीस डाले; यहूदा की कुमारी कन्या को यहोवा ने मानो कुण्ड में पेरा है।


## Lamentations 1:16 (id: 225001016)

16इन बातों के कारण मैं रोती हूँ; मेरी आँखों से आँसू की धारा बहती रहती है; क्योंकि जिस शान्तिदाता के कारण मेरा जी हरा भरा हो जाता था, वह मुझसे दूर हो गया; मेरे बच्चे अकेले हो गए, क्योंकि शत्रु प्रबल हुआ है।


## Lamentations 1:17 (id: 225001017)

17सिय्योन हाथ फैलाए हुए है, उसे कोई शान्ति नहीं देता; यहोवा ने याकूब के विषय में यह आज्ञा दी है कि उसके चारों ओर के निवासी उसके द्रोही हो जाएँ; यरूशलेम उनके बीच अशुद्ध स्त्री के समान हो गई है।


## Lamentations 1:18 (id: 225001018)

18यहोवा सच्चाई पर है, क्योंकि मैंने उसकी आज्ञा का उल्लंघन किया है; हे सब लोगों, सुनो, और मेरी पीड़ा को देखो! मेरे कुमार और कुमारियाँ बँधुआई में चली गई हैं।


## Lamentations 1:19 (id: 225001019)

19मैंने अपने मित्रों को पुकारा परन्तु उन्होंने भी मुझे धोखा दिया; जब मेरे याजक और पुरनिये इसलिए भोजनवस्तु ढूँढ़ रहे थे कि खाने से उनका जी हरा हो जाए, तब नगर ही में उनके प्राण छूट गए।


## Lamentations 1:20 (id: 225001020)

20हे यहोवा, दृष्टि कर, क्योंकि मैं संकट में हूँ, मेरी अंतड़ियाँ ऐंठी जाती हैं, मेरा हृदय उलट गया है, क्योंकि मैंने बहुत बलवा किया है। बाहर तो मैं तलवार से निर्वंश होती हूँ; और घर में मृत्यु विराज रही है।


## Lamentations 1:21 (id: 225001021)

21उन्होंने सुना है कि मैं कराहती हूँ, परन्तु कोई मुझे शान्ति नहीं देता। मेरे सब शत्रुओं ने मेरी विपत्ति का समाचार सुना है; वे इससे हर्षित हो गए कि तू ही ने यह किया है। परन्तु जिस दिन की चर्चा तूने प्रचार करके सुनाई है उसको तू दिखा, तब वे भी मेरे समान हो जाएँगे।


## Lamentations 1:22 (id: 225001022)

22उनकी सारी दुष्टता की ओर दृष्टि कर; और जैसा मेरे सारे अपराधों के कारण तूने मुझे दण्ड दिया, वैसा ही उनको भी दण्ड दे; क्योंकि मैं बहुत ही कराहती हूँ, और मेरा हृदय रोग से निर्बल हो गया है।


## Lamentations 2:1 (id: 225002001)

1यहोवा ने सिय्योन की पुत्री को किस प्रकार अपने कोप के बादलों से ढाँप दिया है! उसने इस्राएल की शोभा को आकाश से धरती पर पटक दिया; और कोप के दिन अपने पाँवों की चौकी को स्मरण नहीं किया।


## Lamentations 2:2 (id: 225002002)

2यहोवा ने याकूब की सब बस्तियों को निष्ठुरता से नष्ट किया है; उसने रोष में आकर यहूदा की पुत्री के दृढ़ गढ़ों को ढाकर मिट्टी में मिला दिया है; उसने हाकिमों समेत राज्य को अपवित्र ठहराया है।


## Lamentations 2:3 (id: 225002003)

3उसने क्रोध में आकर इस्राएल के सींग को जड़ से काट डाला है; उसने शत्रु के सामने उनकी सहायता करने से अपना दाहिना हाथ खींच लिया है; उसने चारों ओर भस्म करती हुई लौ के समान याकूब को जला दिया है।


## Lamentations 2:4 (id: 225002004)

4उसने शत्रु बनकर धनुष चढ़ाया, और बैरी बनकर दाहिना हाथ बढ़ाए हुए खड़ा है; और जितने देखने में मनभावने थे, उन सब को उसने घात किया; सिय्योन की पुत्री के तम्बू पर उसने आग के समान अपनी जलजलाहट भड़का दी है।


## Lamentations 2:5 (id: 225002005)

5यहोवा शत्रु बन गया, उसने इस्राएल को निगल लिया; उसके सारे भवनों को उसने मिटा दिया, और उसके दृढ़ गढ़ों को नष्ट कर डाला है; और यहूदा की पुत्री का रोना\-पीटना बहुत बढ़ाया है।


## Lamentations 2:6 (id: 225002006)

6उसने अपना मण्डप बारी के मचान के समान अचानक गिरा दिया, अपने मिलाप\-स्थान को उसने नाश किया है; यहोवा ने सिय्योन में नियत पर्व और विश्रामदिन दोनों को भुला दिया है, और अपने भड़के हुए कोप से राजा और याजक दोनों का तिरस्कार किया है।


## Lamentations 2:7 (id: 225002007)

7यहोवा ने अपनी वेदी मन से उतार दी, और अपना पवित्रस्थान अपमान के साथ तज दिया है; उसके भवनों की दीवारों को उसने शत्रुओं के वश में कर दिया; यहोवा के भवन में उन्होंने ऐसा कोलाहल मचाया कि मानो नियत पर्व का दिन हो।


## Lamentations 2:8 (id: 225002008)

8यहोवा ने सिय्योन की कुमारी की शहरपनाह तोड़ डालने की ठानी थी: उसने डोरी डाली और अपना हाथ उसे नाश करने से नहीं खींचा; उसने किले और शहरपनाह दोनों से विलाप करवाया, वे दोनों एक साथ गिराए गए हैं।


## Lamentations 2:9 (id: 225002009)

9उसके फाटक भूमि में धस गए हैं, उनके बेंड़ों को उसने तोड़कर नाश किया। उसके राजा और हाकिम अन्यजातियों में रहने के कारण व्यवस्थारहित हो गए हैं, और उसके भविष्यद्वक्ता यहोवा से दर्शन नहीं पाते हैं।


## Lamentations 2:10 (id: 225002010)

10सिय्योन की पुत्री के पुरनिये भूमि पर चुपचाप बैठे हैं; उन्होंने अपने सिर पर धूल उड़ाई और टाट का फेंटा बाँधा है; यरूशलेम की कुमारियों ने अपना\-अपना सिर भूमि तक झुकाया है।


## Lamentations 2:11 (id: 225002011)

11मेरी आँखें आँसू बहाते\-बहाते धुँधली पड़ गई हैं; मेरी अंतड़ियाँ ऐंठी जाती हैं; मेरे लोगों की पुत्री के विनाश के कारण मेरा कलेजा फट गया है, क्योंकि बच्चे वरन् दूध\-पीते बच्चे भी नगर के चौकों में मूर्छित होते हैं।


## Lamentations 2:12 (id: 225002012)

12वे अपनी\-अपनी माता से रोकर कहते हैं, अन्न और दाखमधु कहाँ हैं? वे नगर के चौकों में घायल किए हुए मनुष्य के समान मूर्छित होकर अपने प्राण अपनी\-अपनी माता की गोद में छोड़ते हैं।


## Lamentations 2:13 (id: 225002013)

13हे यरूशलेम की पुत्री, मैं तुझ से क्या कहूँ? मैं तेरी उपमा किस से दूँ? हे सिय्योन की कुमारी कन्या, मैं कौन सी वस्तु तेरे समान ठहराकर तुझे शान्ति दूँ? क्योंकि तेरा दुःख समुद्र सा अपार है; तुझे कौन चंगा कर सकता है?


## Lamentations 2:14 (id: 225002014)

14तेरे भविष्यद्वक्ताओं ने दर्शन का दावा करके तुझ से व्यर्थ और मूर्खता की बातें कही हैं; उन्होंने तेरा अधर्म प्रगट नहीं किया, नहीं तो तेरी बँधुआई न होने पाती; परन्तु उन्होंने तुझे व्यर्थ के और झूठे वचन बताए। जो तेरे लिये देश से निकाल दिए जाने का कारण हुए।


## Lamentations 2:15 (id: 225002015)

15सब बटोही तुझ पर ताली बजाते हैं; वे यरूशलेम की पुत्री पर यह कहकर ताली बजाते और सिर हिलाते हैं, क्या यह वही नगरी है जिसे परम सुन्दरी और सारी पृथ्वी के हर्ष का कारण कहते थे?


## Lamentations 2:16 (id: 225002016)

16तेरे सब शत्रुओं ने तुझ पर मुँह पसारा है, वे ताली बजाते और दाँत पीसते हैं, वे कहते हैं, हम उसे निगल गए हैं! जिस दिन की बाट हम जोहते थे, वह यही है, वह हमको मिल गया, हम उसको देख चुके हैं!


## Lamentations 2:17 (id: 225002017)

17यहोवा ने जो कुछ ठाना था वही किया भी है, जो वचन वह प्राचीनकाल से कहता आया है वही उसने पूरा भी किया है; उसने निष्ठुरता से तुझे ढा दिया है, उसने शत्रुओं को तुझ पर आनन्दित किया, और तेरे द्रोहियों के सींग को ऊँचा किया है।


## Lamentations 2:18 (id: 225002018)

18वे प्रभु की ओर तन मन से पुकारते हैं! हे सिय्योन की कुमारी की शहरपनाह, अपने आँसू रात दिन नदी के समान बहाती रह! तनिक भी विश्राम न ले, न तेरी आँख की पुतली चैन ले!


## Lamentations 2:19 (id: 225002019)

19रात के हर पहर के आरम्भ में उठकर चिल्लाया कर! प्रभु के सम्मुख अपने मन की बातों को धारा के समान उण्डेल! तेरे बाल\-बच्चे जो हर एक सड़क के सिरे पर भूख के कारण मूर्छित हो रहे हैं, उनके प्राण के निमित्त अपने हाथ उसकी ओर फैला।


## Lamentations 2:20 (id: 225002020)

20हे यहोवा दृष्टि कर, और ध्यान से देख कि तूने यह सब दुःख किसको दिया है? क्या स्त्रियाँ अपना फल अर्थात् अपनी गोद के बच्चों को खा डालें? हे प्रभु, क्या याजक और भविष्यद्वक्ता तेरे पवित्रस्थान में घात किए जाएँ?


## Lamentations 2:21 (id: 225002021)

21सड़कों में लड़के और बूढ़े दोनों भूमि पर पड़े हैं; मेरी कुमारियाँ और जवान लोग तलवार से गिर गए हैं; तूने कोप करने के दिन उन्हें घात किया; तूने निष्ठुरता के साथ उनका वध किया है।


## Lamentations 2:22 (id: 225002022)

22तूने मेरे भय के कारणों को नियत पर्व की भीड़ के समान चारों ओर से बुलाया है; और यहोवा के कोप के दिन न तो कोई भाग निकला और न कोई बच रहा है; जिनको मैंने गोद में लिया और पाल\-पोसकर बढ़ाया था, मेरे शत्रु ने उनका अन्त कर डाला है।


## Lamentations 3:1 (id: 225003001)

1उसके रोष की छड़ी से दुःख भोगनेवाला पुरुष मैं ही हूँ;


## Lamentations 3:2 (id: 225003002)

2वह मुझे ले जाकर उजियाले में नहीं, अंधियारे ही में चलाता है;


## Lamentations 3:3 (id: 225003003)

3उसका हाथ दिन भर मेरे ही विरुद्ध उठता रहता है।


## Lamentations 3:4 (id: 225003004)

4उसने मेरा माँस और चमड़ा गला दिया है, और मेरी हड्डियों को तोड़ दिया है;


## Lamentations 3:5 (id: 225003005)

5उसने मुझे रोकने के लिये किला बनाया, और मुझ को कठिन दुःख और श्रम से घेरा है;


## Lamentations 3:6 (id: 225003006)

6उसने मुझे बहुत दिन के मरे हुए लोगों के समान अंधेरे स्थानों में बसा दिया है।


## Lamentations 3:7 (id: 225003007)

7मेरे चारों ओर उसने बाड़ा बाँधा है कि मैं निकल नहीं सकता; उसने मुझे भारी साँकल से जकड़ा है;


## Lamentations 3:8 (id: 225003008)

8मैं चिल्ला\-चिल्ला के दुहाई देता हूँ, तो भी वह मेरी प्रार्थना नहीं सुनता;


## Lamentations 3:9 (id: 225003009)

9मेरे मार्गों को उसने गढ़े हुए पत्थरों से रोक रखा है, मेरी डगरों को उसने टेढ़ी कर दिया है।


## Lamentations 3:10 (id: 225003010)

10वह मेरे लिये घात में बैठे हुए रीछ और घात लगाए हुए सिंह के समान है;


## Lamentations 3:11 (id: 225003011)

11उसने मुझे मेरे मार्गों से भुला दिया, और मुझे फाड़ डाला; उसने मुझ को उजाड़ दिया है।


## Lamentations 3:12 (id: 225003012)

12उसने धनुष चढ़ाकर मुझे अपने तीर का निशाना बनाया है।


## Lamentations 3:13 (id: 225003013)

13उसने अपनी तीरों से मेरे हृदय को बेध दिया है;


## Lamentations 3:14 (id: 225003014)

14सब लोग मुझ पर हँसते हैं और दिन भर मुझ पर ढालकर गीत गाते हैं,


## Lamentations 3:15 (id: 225003015)

15उसने मुझे कठिन दुःख से भर दिया, और नागदौना पिलाकर तृप्त किया है।


## Lamentations 3:16 (id: 225003016)

16उसने मेरे दाँतों को कंकड़ से तोड़ डाला, और मुझे राख से ढाँप दिया है;


## Lamentations 3:17 (id: 225003017)

17और मुझ को मन से उतारकर कुशल से रहित किया है; मैं कल्याण भूल गया हूँ;


## Lamentations 3:18 (id: 225003018)

18इसलिए मैंने कहा, “मेरा बल नष्ट हुआ, और मेरी आशा जो यहोवा पर थी, वह टूट गई है।”


## Lamentations 3:19 (id: 225003019)

19मेरा दुःख और मारा\-मारा फिरना, मेरा नागदौने और विष का पीना स्मरण कर!


## Lamentations 3:20 (id: 225003020)

20मैं उन्हीं पर सोचता रहता हूँ, इससे मेरा प्राण ढला जाता है।


## Lamentations 3:21 (id: 225003021)

21परन्तु मैं यह स्मरण करता हूँ, इसलिए मुझे आशा है:


## Lamentations 3:22 (id: 225003022)

22हम मिट नहीं गए; यह यहोवा की महाकरुणा का फल है, क्योंकि उसकी दया अमर है।


## Lamentations 3:23 (id: 225003023)

23प्रति भोर वह नई होती रहती है; तेरी सच्चाई महान है।


## Lamentations 3:24 (id: 225003024)

24मेरे मन ने कहा, “यहोवा मेरा भाग है, इस कारण मैं उसमें आशा रखूँगा।”


## Lamentations 3:25 (id: 225003025)

25जो यहोवा की बाट जोहते और उसके पास जाते हैं, उनके लिये यहोवा भला है।


## Lamentations 3:26 (id: 225003026)

26यहोवा से उद्धार पाने की आशा रखकर चुपचाप रहना भला है।


## Lamentations 3:27 (id: 225003027)

27पुरुष के लिये जवानी में जूआ उठाना भला है।


## Lamentations 3:28 (id: 225003028)

28वह यह जानकर अकेला चुपचाप रहे, कि परमेश्वर ही ने उस पर यह बोझ डाला है;


## Lamentations 3:29 (id: 225003029)

29वह अपना मुँह धूल में रखे, क्या जाने इसमें कुछ आशा हो;


## Lamentations 3:30 (id: 225003030)

30वह अपना गाल अपने मारनेवाले की ओर फेरे, और नामधराई सहता रहे।


## Lamentations 3:31 (id: 225003031)

31क्योंकि प्रभु मन से सर्वदा उतारे नहीं रहता,


## Lamentations 3:32 (id: 225003032)

32चाहे वह दुःख भी दे, तो भी अपनी करुणा की बहुतायत के कारण वह दया भी करता है;


## Lamentations 3:33 (id: 225003033)

33क्योंकि वह मनुष्यों को अपने मन से न तो दबाता है और न दुःख देता है।


## Lamentations 3:34 (id: 225003034)

34पृथ्वी भर के बन्दियों को पाँव के तले दलित करना,


## Lamentations 3:35 (id: 225003035)

35किसी पुरुष का हक़ परमप्रधान के सामने मारना,


## Lamentations 3:36 (id: 225003036)

36और किसी मनुष्य का मुकद्दमा बिगाड़ना, इन तीन कामों को यहोवा देख नहीं सकता।


## Lamentations 3:37 (id: 225003037)

37यदि यहोवा ने आज्ञा न दी हो, तब कौन है कि वचन कहे और वह पूरा हो जाए?


## Lamentations 3:38 (id: 225003038)

38विपत्ति और कल्याण, क्या दोनों परमप्रधान की आज्ञा से नहीं होते?


## Lamentations 3:39 (id: 225003039)

39इसलिए जीवित मनुष्य क्यों कुड़कुड़ाए? और पुरुष अपने पाप के दण्ड को क्यों बुरा माने?


## Lamentations 3:40 (id: 225003040)

40हम अपने चाल चलन को ध्यान से परखें, और यहोवा की ओर फिरें!


## Lamentations 3:41 (id: 225003041)

41हम स्वर्ग में वास करनेवाले परमेश्वर की ओर मन लगाएँ और हाथ फैलाएँ और कहें:


## Lamentations 3:42 (id: 225003042)

42“हमने तो अपराध और बलवा किया है, और तूने क्षमा नहीं किया।


## Lamentations 3:43 (id: 225003043)

43तेरा कोप हम पर है, तू हमारे पीछे पड़ा है, तूने बिना तरस खाए घात किया है।


## Lamentations 3:44 (id: 225003044)

44तूने अपने को मेघ से घेर लिया है कि तुझ तक प्रार्थना न पहुँच सके।


## Lamentations 3:45 (id: 225003045)

45तूने हमको जाति\-जाति के लोगों के बीच में कूड़ा\-करकट सा ठहराया है।


## Lamentations 3:46 (id: 225003046)

46हमारे सब शत्रुओं ने हम पर अपना\-अपना मुँह फैलाया है;


## Lamentations 3:47 (id: 225003047)

47भय और गड्ढा, उजाड़ और विनाश, हम पर आ पड़े हैं;


## Lamentations 3:48 (id: 225003048)

48मेरी आँखों से मेरी प्रजा की पुत्री के विनाश के कारण जल की धाराएँ बह रही है।


## Lamentations 3:49 (id: 225003049)

49मेरी आँख से लगातार आँसू बहते रहेंगे,


## Lamentations 3:50 (id: 225003050)

50जब तक यहोवा स्वर्ग से मेरी ओर न देखे;


## Lamentations 3:51 (id: 225003051)

51अपनी नगरी की सब स्त्रियों का हाल देखने पर मेरा दुःख बढ़ता है।


## Lamentations 3:52 (id: 225003052)

52जो व्यर्थ मेरे शत्रु बने हैं, उन्होंने निर्दयता से चिड़िया के समान मेरा आहेर किया है;


## Lamentations 3:53 (id: 225003053)

53उन्होंने मुझे गड्ढे में डालकर मेरे जीवन का अन्त करने के लिये मेरे ऊपर पत्थर लुढ़काए हैं;


## Lamentations 3:54 (id: 225003054)

54मेरे सिर पर से जल बह गया, मैंने कहा, ‘मैं अब नाश हो गया।’


## Lamentations 3:55 (id: 225003055)

55हे यहोवा, गहरे गड्ढे में से मैंने तुझ से प्रार्थना की;


## Lamentations 3:56 (id: 225003056)

56तूने मेरी सुनी कि जो दुहाई देकर मैं चिल्लाता हूँ उससे कान न फेर ले!


## Lamentations 3:57 (id: 225003057)

57जब मैंने तुझे पुकारा, तब तूने मुझसे कहा, ‘मत डर!’


## Lamentations 3:58 (id: 225003058)

58हे यहोवा, तूने मेरा मुकद्दमा लड़कर मेरा प्राण बचा लिया है।


## Lamentations 3:59 (id: 225003059)

59हे यहोवा, जो अन्याय मुझ पर हुआ है उसे तूने देखा है; तू मेरा न्याय चुका।


## Lamentations 3:60 (id: 225003060)

60जो बदला उन्होंने मुझसे लिया, और जो कल्पनाएँ मेरे विरुद्ध की, उन्हें भी तूने देखा है।


## Lamentations 3:61 (id: 225003061)

61हे यहोवा, जो कल्पनाएँ और निन्दा वे मेरे विरुद्ध करते हैं, वे भी तूने सुनी हैं।


## Lamentations 3:62 (id: 225003062)

62मेरे विरोधियों के वचन, और जो कुछ भी वे मेरे विरुद्ध लगातार सोचते हैं, उन्हें तू जानता है।


## Lamentations 3:63 (id: 225003063)

63उनका उठना\-बैठना ध्यान से देख; वे मुझ पर लगते हुए गीत गाते हैं।


## Lamentations 3:64 (id: 225003064)

64हे यहोवा, तू उनके कामों के अनुसार उनको बदला देगा।


## Lamentations 3:65 (id: 225003065)

65तू उनका मन सुन्न कर देगा; तेरा श्राप उन पर होगा।


## Lamentations 3:66 (id: 225003066)

66हे यहोवा, तू अपने कोप से उनको खदेड़\-खदेड़कर धरती पर से नाश कर देगा।”


## Lamentations 4:1 (id: 225004001)

1सोना कैसे खोटा हो गया, अत्यन्त खरा सोना कैसे बदल गया है? पवित्रस्थान के पत्थर तो हर एक सड़क के सिरे पर फेंक दिए गए हैं।


## Lamentations 4:2 (id: 225004002)

2सिय्योन के उत्तम पुत्र जो कुन्दन के तुल्य थे, वे कुम्हार के बनाए हुए मिट्टी के घड़ों के समान कैसे तुच्छ गिने गए हैं!


## Lamentations 4:3 (id: 225004003)

3गीदड़िन भी अपने बच्चों को थन से लगाकर पिलाती है, परन्तु मेरे लोगों की बेटी वन के शुतुर्मुर्गों के तुल्य निर्दयी हो गई है।


## Lamentations 4:4 (id: 225004004)

4दूध\-पीते बच्चों की जीभ प्यास के मारे तालू में चिपट गई है; बाल\-बच्चे रोटी माँगते हैं, परन्तु कोई उनको नहीं देता।


## Lamentations 4:5 (id: 225004005)

5जो स्वादिष्ट भोजन खाते थे, वे अब सड़कों में व्याकुल फिरते हैं; जो मखमल के वस्त्रों में पले थे अब घूरों पर लेटते हैं।


## Lamentations 4:6 (id: 225004006)

6मेरे लोगों की बेटी का अधर्म सदोम के पाप से भी अधिक हो गया जो किसी के हाथ डाले बिना भी क्षण भर में उलट गया था।


## Lamentations 4:7 (id: 225004007)

7उसके कुलीन हिम से निर्मल और दूध से भी अधिक उज्जवल थे; उनकी देह मूँगों से अधिक लाल, और उनकी सुन्दरता नीलमणि की सी थी।


## Lamentations 4:8 (id: 225004008)

8परन्तु अब उनका रूप अंधकार से भी अधिक काला है, वे सड़कों में पहचाने नहीं जाते; उनका चमड़ा हड्डियों में सट गया, और लकड़ी के समान सूख गया है।


## Lamentations 4:9 (id: 225004009)

9तलवार के मारे हुए भूख के मारे हुओं से अधिक अच्छे थे जिनका प्राण खेत की उपज बिना भूख के मारे सूखता जाता है।


## Lamentations 4:10 (id: 225004010)

10दयालु स्त्रियों ने अपने ही हाथों से अपने बच्चों को पकाया है; मेरे लोगों के विनाश के समय वे ही उनका आहार बन गए।


## Lamentations 4:11 (id: 225004011)

11यहोवा ने अपनी पूरी जलजलाहट प्रगट की, उसने अपना कोप बहुत ही भड़काया; और सिय्योन में ऐसी आग लगाई जिससे उसकी नींव तक भस्म हो गई है।


## Lamentations 4:12 (id: 225004012)

12पृथ्वी का कोई राजा या जगत का कोई निवासी इसका कभी विश्वास न कर सकता था, कि द्रोही और शत्रु यरूशलेम के फाटकों के भीतर घुसने पाएँगे।


## Lamentations 4:13 (id: 225004013)

13यह उसके भविष्यद्वक्ताओं के पापों और उसके याजकों के अधर्म के कामों के कारण हुआ है; क्योंकि वे उसके बीच धर्मियों की हत्या करते आए हैं।


## Lamentations 4:14 (id: 225004014)

14वे अब सड़कों में अंधे सरीखे मारे\-मारे फिरते हैं, और मानो लहू की छींटों से यहाँ तक अशुद्ध हैं कि कोई उनके वस्त्र नहीं छू सकता।


## Lamentations 4:15 (id: 225004015)

15लोग उनको पुकारकर कहते हैं, “अरे अशुद्ध लोगों, हट जाओ! हट जाओ! हमको मत छूओ” जब वे भागकर मारे\-मारे फिरने लगे, तब अन्यजाति लोगों ने कहा, “भविष्य में वे यहाँ टिकने नहीं पाएँगे।”


## Lamentations 4:16 (id: 225004016)

16यहोवा ने अपने कोप से उन्हें तितर\-बितर किया, वह फिर उन पर दयादृष्टि न करेगा; न तो याजकों का सम्मान हुआ, और न पुरनियों पर कुछ अनुग्रह किया गया।


## Lamentations 4:17 (id: 225004017)

17हमारी आँखें व्यर्थ ही सहायता की बाट जोहते\-जोहते धुँधली पड़ गई हैं, हम लगातार एक ऐसी जाति की ओर ताकते रहे जो बचा नहीं सकी।


## Lamentations 4:18 (id: 225004018)

18लोग हमारे पीछे ऐसे पड़े कि हम अपने नगर के चौकों में भी नहीं चल सके; हमारा अन्त निकट आया; हमारी आयु पूरी हुई; क्योंकि हमारा अन्त आ गया था।


## Lamentations 4:19 (id: 225004019)

19हमारे खदेड़नेवाले आकाश के उकाबों से भी अधिक वेग से चलते थे; वे पहाड़ों पर हमारे पीछे पड़ गए और जंगल में हमारे लिये घात लगाकर बैठ गए।


## Lamentations 4:20 (id: 225004020)

20यहोवा का अभिषिक्त जो हमारा प्राण था, और जिसके विषय हमने सोचा था कि अन्यजातियों के बीच हम उसकी शरण में जीवित रहेंगे, वह उनके खोदे हुए गड्ढों में पकड़ा गया।


## Lamentations 4:21 (id: 225004021)

21हे एदोम की पुत्री, तू जो ऊस देश में रहती है, हर्षित और आनन्दित रह; परन्तु यह कटोरा तुझ तक भी पहुँचेगा, और तू मतवाली होकर अपने आपको नंगा करेगी।


## Lamentations 4:22 (id: 225004022)

22हे सिय्योन की पुत्री, तेरे अधर्म का दण्ड समाप्त हुआ, वह फिर तुझे बँधुआई में न ले जाएगा; परन्तु हे एदोम की पुत्री, तेरे अधर्म का दण्ड वह तुझे देगा, वह तेरे पापों को प्रगट कर देगा।


## Lamentations 5:1 (id: 225005001)

1हे यहोवा, स्मरण कर कि हम पर क्या\-क्या बिता है; हमारी ओर दृष्टि करके हमारी नामधराई को देख!


## Lamentations 5:2 (id: 225005002)

2हमारा भाग परदेशियों का हो गया और हमारे घर परायों के हो गए हैं।


## Lamentations 5:3 (id: 225005003)

3हम अनाथ और पिताहीन हो गए; हमारी माताएँ विधवा सी हो गई हैं।


## Lamentations 5:4 (id: 225005004)

4हम मोल लेकर पानी पीते हैं, हमको लकड़ी भी दाम से मिलती है।


## Lamentations 5:5 (id: 225005005)

5खदेड़नेवाले हमारी गर्दन पर टूट पड़े हैं; हम थक गए हैं, हमें विश्राम नहीं मिलता।


## Lamentations 5:6 (id: 225005006)

6हम स्वयं मिस्र के अधीन हो गए, और अश्शूर के भी, ताकि पेट भर सके।


## Lamentations 5:7 (id: 225005007)

7हमारे पुरखाओं ने पाप किया, और मर मिटे हैं; परन्तु उनके अधर्म के कामों का भार हमको उठाना पड़ा है।


## Lamentations 5:8 (id: 225005008)

8हमारे ऊपर दास अधिकार रखते हैं; उनके हाथ से कोई हमें नहीं छुड़ाता।


## Lamentations 5:9 (id: 225005009)

9जंगल में की तलवार के कारण हम अपने प्राण जोखिम में डालकर भोजनवस्तु ले आते हैं।


## Lamentations 5:10 (id: 225005010)

10भूख की झुलसाने वाली आग के कारण, हमारा चमड़ा तंदूर के समान काला हो गया है।


## Lamentations 5:11 (id: 225005011)

11सिय्योन में स्त्रियाँ, और यहूदा के नगरों में कुमारियाँ भ्रष्ट की गईं हैं।


## Lamentations 5:12 (id: 225005012)

12हाकिम हाथ के बल टाँगें गए हैं; और पुरनियों का कुछ भी आदर नहीं किया गया।


## Lamentations 5:13 (id: 225005013)

13जवानों को चक्की चलानी पड़ती है; और बाल\-बच्चे लकड़ी का बोझ उठाते हुए लड़खड़ाते हैं।


## Lamentations 5:14 (id: 225005014)

14अब फाटक पर पुरनिये नहीं बैठते, न जवानों का गीत सुनाई पड़ता है।


## Lamentations 5:15 (id: 225005015)

15हमारे मन का हर्ष जाता रहा, हमारा नाचना विलाप में बदल गया है।


## Lamentations 5:16 (id: 225005016)

16हमारे सिर पर का मुकुट गिर पड़ा है; हम पर हाय, क्योंकि हमने पाप किया है!


## Lamentations 5:17 (id: 225005017)

17इस कारण हमारा हृदय निर्बल हो गया है, इन्हीं बातों से हमारी आँखें धुंधली पड़ गई हैं,


## Lamentations 5:18 (id: 225005018)

18क्योंकि सिय्योन पर्वत उजाड़ पड़ा है; उसमें सियार घूमते हैं।


## Lamentations 5:19 (id: 225005019)

19परन्तु हे यहोवा, तू तो सदा तक विराजमान रहेगा; तेरा राज्य पीढ़ी\-पीढ़ी बना रहेगा।


## Lamentations 5:20 (id: 225005020)

20तूने क्यों हमको सदा के लिये भुला दिया है, और क्यों बहुत काल के लिये हमें छोड़ दिया है?


## Lamentations 5:21 (id: 225005021)

21हे यहोवा, हमको अपनी ओर फेर, तब हम फिर सुधर जाएँगे। प्राचीनकाल के समान हमारे दिन बदलकर ज्यों के त्यों कर दे!


## Lamentations 5:22 (id: 225005022)

22क्या तूने हमें बिल्कुल त्याग दिया है? क्या तू हम से अत्यन्त क्रोधित है?


