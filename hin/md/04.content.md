# Indian Revised Version

## License Information

**Indian Revised Version** is based on and adapted from: _Hindi Indian Revised Version_, [Bridge Connectivity Solutions](https://bridgeconn.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Numbers 1:1 (id: 204001001)

1इस्राएलियों के मिस्र देश से निकल जाने के दूसरे वर्ष के दूसरे महीने के पहले दिन को, यहोवा ने सीनै के जंगल में मिलापवाले तम्बू में, मूसा से कहा,


## Numbers 1:2 (id: 204001002)

2“इस्राएलियों की सारी मण्डली के कुलों और पितरों के घरानों के अनुसार, एक\-एक पुरुष की गिनती नाम ले लेकर करना।


## Numbers 1:3 (id: 204001003)

3जितने इस्राएली बीस वर्ष या उससे अधिक आयु के हों, और जो युद्ध करने के योग्य हों, उन सभी को उनके दलों के अनुसार तू और हारून गिन ले।


## Numbers 1:4 (id: 204001004)

4और तुम्हारे साथ प्रत्येक गोत्र का एक पुरुष भी हो जो अपने पितरों के घराने का मुख्य पुरुष हो।


## Numbers 1:5 (id: 204001005)

5तुम्हारे उन साथियों के नाम ये हैं: रूबेन के गोत्र में से शदेऊर का पुत्र एलीसूर;


## Numbers 1:6 (id: 204001006)

6शिमोन के गोत्र में से सूरीशद्दै का पुत्र शलूमीएल;


## Numbers 1:7 (id: 204001007)

7यहूदा के गोत्र में से अम्मीनादाब का पुत्र नहशोन;


## Numbers 1:8 (id: 204001008)

8इस्साकार के गोत्र में से सूआर का पुत्र नतनेल;


## Numbers 1:9 (id: 204001009)

9जबूलून के गोत्र में से हेलोन का पुत्र एलीआब;


## Numbers 1:10 (id: 204001010)

10यूसुफ वंशियों में से ये हैं, अर्थात् एप्रैम के गोत्र में से अम्मीहूद का पुत्र एलीशामा, और मनश्शे के गोत्र में से पदासूर का पुत्र गम्लीएल;


## Numbers 1:11 (id: 204001011)

11बिन्यामीन के गोत्र में से गिदोनी का पुत्र अबीदान;


## Numbers 1:12 (id: 204001012)

12दान के गोत्र में से अम्मीशद्दै का पुत्र अहीएजेर;


## Numbers 1:13 (id: 204001013)

13आशेर के गोत्र में से ओक्रान का पुत्र पगीएल;


## Numbers 1:14 (id: 204001014)

14गाद के गोत्र में से दूएल का पुत्र एल्यासाप;


## Numbers 1:15 (id: 204001015)

15नप्ताली के गोत्र में से एनान का पुत्र अहीरा।”


## Numbers 1:16 (id: 204001016)

16मण्डली में से जो पुरुष अपने\-अपने पितरों के गोत्रों के प्रधान होकर बुलाए गए, वे ये ही हैं, और ये इस्राएलियों के हजारों में मुख्य पुरुष थे।


## Numbers 1:17 (id: 204001017)

17जिन पुरुषों के नाम ऊपर लिखे हैं उनको साथ लेकर मूसा और हारून ने,


## Numbers 1:18 (id: 204001018)

18दूसरे महीने के पहले दिन सारी मण्डली इकट्ठी की, तब इस्राएलियों ने अपने\-अपने कुल और अपने\-अपने पितरों के घराने के अनुसार बीस वर्ष या उससे अधिक आयु वालों के नामों की गिनती करवाकर अपनी\-अपनी वंशावली लिखवाई;


## Numbers 1:19 (id: 204001019)

19जिस प्रकार यहोवा ने मूसा को आज्ञा दी थी उसी के अनुसार उसने सीनै के जंगल में उनकी गणना की।


## Numbers 1:20 (id: 204001020)

20और इस्राएल के पहलौठे रूबेन के वंश के जितने पुरुष अपने कुल और अपने पितरों के घराने के अनुसार बीस वर्ष या उससे अधिक आयु के थे और युद्ध करने के योग्य थे, वे सब अपने\-अपने नाम से गिने गए:


## Numbers 1:21 (id: 204001021)

21और रूबेन के गोत्र के गिने हुए पुरुष साढ़े छियालीस हजार थे।


## Numbers 1:22 (id: 204001022)

22शिमोन के वंश के लोग जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे, और जो युद्ध करने के योग्य थे वे सब अपने\-अपने नाम से गिने गए।


## Numbers 1:23 (id: 204001023)

23और शिमोन के गोत्र के गिने हुए पुरुष उनसठ हजार तीन सौ थे।


## Numbers 1:24 (id: 204001024)

24गाद के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:25 (id: 204001025)

25और गाद के गोत्र के गिने हुए पुरुष पैंतालीस हजार साढ़े छः सौ थे।


## Numbers 1:26 (id: 204001026)

26यहूदा के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:27 (id: 204001027)

27और यहूदा के गोत्र के गिने हुए पुरुष चौहत्तर हजार छः सौ थे।


## Numbers 1:28 (id: 204001028)

28इस्साकार के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:29 (id: 204001029)

29और इस्साकार के गोत्र के गिने हुए पुरुष चौवन हजार चार सौ थे।


## Numbers 1:30 (id: 204001030)

30जबूलून के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:31 (id: 204001031)

31और जबूलून के गोत्र के गिने हुए पुरुष सत्तावन हजार चार सौ थे।


## Numbers 1:32 (id: 204001032)

32यूसुफ के वंश में से एप्रैम के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:33 (id: 204001033)

33और एप्रैम गोत्र के गिने हुए पुरुष साढ़े चालीस हजार थे।


## Numbers 1:34 (id: 204001034)

34मनश्शे के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:35 (id: 204001035)

35और मनश्शे के गोत्र के गिने हुए पुरुष बत्तीस हजार दो सौ थे।


## Numbers 1:36 (id: 204001036)

36बिन्यामीन के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:37 (id: 204001037)

37और बिन्यामीन के गोत्र के गिने हुए पुरुष पैंतीस हजार चार सौ थे।


## Numbers 1:38 (id: 204001038)

38दान के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे अपने\-अपने नाम से गिने गए:


## Numbers 1:39 (id: 204001039)

39और दान के गोत्र के गिने हुए पुरुष बासठ हजार सात सौ थे।


## Numbers 1:40 (id: 204001040)

40आशेर के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:41 (id: 204001041)

41और आशेर के गोत्र के गिने हुए पुरुष साढ़े इकतालीस हजार थे।


## Numbers 1:42 (id: 204001042)

42नप्ताली के वंश के जितने पुरुष अपने कुलों और अपने पितरों के घरानों के अनुसार बीस वर्ष या उससे अधिक आयु के थे और जो युद्ध करने के योग्य थे, वे सब अपने\-अपने नाम से गिने गए:


## Numbers 1:43 (id: 204001043)

43और नप्ताली के गोत्र के गिने हुए पुरुष तिरपन हजार चार सौ थे।


## Numbers 1:44 (id: 204001044)

44इस प्रकार मूसा और हारून और इस्राएल के बारह प्रधानों ने, जो अपने\-अपने पितरों के घराने के प्रधान थे, उन सभी को गिन लिया और उनकी गिनती यही थी।


## Numbers 1:45 (id: 204001045)

45अतः जितने इस्राएली बीस वर्ष या उससे अधिक आयु के होने के कारण युद्ध करने के योग्य थे वे अपने पितरों के घरानों के अनुसार गिने गए,


## Numbers 1:46 (id: 204001046)

46और वे सब गिने हुए पुरुष मिलाकर छः लाख तीन हजार साढ़े पाँच सौ थे।


## Numbers 1:47 (id: 204001047)

47इनमें लेवीय अपने पितरों के गोत्र के अनुसार नहीं गिने गए।


## Numbers 1:48 (id: 204001048)

48क्योंकि यहोवा ने मूसा से कहा था,


## Numbers 1:49 (id: 204001049)

49“लेवीय गोत्र की गिनती इस्राएलियों के संग न करना;


## Numbers 1:50 (id: 204001050)

50परन्तु तू लेवियों को साक्षी के तम्बू पर, और उसके सम्पूर्ण सामान पर, अर्थात् जो कुछ उससे सम्बंध रखता है उस पर अधिकारी नियुक्त करना; और सम्पूर्ण सामान सहित निवास को वे ही उठाया करें, और वे ही उसमें सेवा टहल भी किया करें, और तम्बू के आस\-पास वे ही अपने डेरे डाला करें।


## Numbers 1:51 (id: 204001051)

51और जब जब निवास को आगे ले जाना हो तब\-तब लेवीय उसको गिरा दें, और जब जब निवास को खड़ा करना हो तब\-तब लेवीय उसको खड़ा किया करें; और यदि कोई दूसरा समीप आए तो वह मार डाला जाए।


## Numbers 1:52 (id: 204001052)

52और इस्राएली अपना\-अपना डेरा अपनी\-अपनी छावनी में और अपने\-अपने झण्डे के पास खड़ा किया करें;


## Numbers 1:53 (id: 204001053)

53पर लेवीय अपने डेरे साक्षी के तम्बू ही के चारों ओर खड़े किया करें, कहीं ऐसा न हो कि इस्राएलियों की मण्डली पर मेरा कोप भड़के; और लेवीय साक्षी के तम्बू की रक्षा किया करें।”


## Numbers 1:54 (id: 204001054)

54जो आज्ञाएँ यहोवा ने मूसा को दी थीं, इस्राएलियों ने उन्हीं के अनुसार किया।


## Numbers 2:1 (id: 204002001)

1फिर यहोवा ने मूसा और हारून से कहा,


## Numbers 2:2 (id: 204002002)

2“इस्राएली मिलापवाले तम्बू के चारों ओर और उसके सामने अपने\-अपने झण्डे और अपने\-अपने पितरों के घराने के निशान के समीप अपने डेरे खड़े करें।


## Numbers 2:3 (id: 204002003)

3और जो पूर्व दिशा की ओर जहाँ सूर्योदय होता है, अपने\-अपने दलों के अनुसार डेरे खड़े किया करें, वे ही यहूदा की छावनीवाले झण्डे के लोग होंगे, और उनका प्रधान अम्मीनादाब का पुत्र नहशोन होगा,


## Numbers 2:4 (id: 204002004)

4और उनके दल के गिने हुए पुरुष चौहत्तर हजार छः सौ हैं।


## Numbers 2:5 (id: 204002005)

5उनके समीप जो डेरे खड़े किया करें वे इस्साकार के गोत्र के हों, और उनका प्रधान सूआर का पुत्र नतनेल होगा,


## Numbers 2:6 (id: 204002006)

6और उनके दल के गिने हुए पुरुष चौवन हजार चार सौ हैं।


## Numbers 2:7 (id: 204002007)

7इनके पास जबूलून के गोत्रवाले रहेंगे, और उनका प्रधान हेलोन का पुत्र एलीआब होगा,


## Numbers 2:8 (id: 204002008)

8और उनके दल के गिने हुए पुरुष सत्तावन हजार चार सौ हैं।


## Numbers 2:9 (id: 204002009)

9इस रीति से यहूदा की छावनी में जितने अपने\-अपने दलों के अनुसार गिने गए वे सब मिलकर एक लाख छियासी हजार चार सौ हैं। पहले ये ही कूच किया करें।


## Numbers 2:10 (id: 204002010)

10“दक्षिण की ओर रूबेन की छावनी के झण्डे के लोग अपने\-अपने दलों के अनुसार रहें, और उनका प्रधान शदेऊर का पुत्र एलीसूर होगा,


## Numbers 2:11 (id: 204002011)

11और उनके दल के गिने हुए पुरुष साढ़े छियालीस हजार हैं।


## Numbers 2:12 (id: 204002012)

12उनके पास जो डेरे खड़े किया करें वे शिमोन के गोत्र के होंगे, और उनका प्रधान सूरीशद्दै का पुत्र शलूमीएल होगा,


## Numbers 2:13 (id: 204002013)

13और उनके दल के गिने हुए पुरुष उनसठ हजार तीन सौ हैं।


## Numbers 2:14 (id: 204002014)

14फिर गाद के गोत्र के रहें, और उनका प्रधान रूएल का पुत्र एल्यासाप होगा,


## Numbers 2:15 (id: 204002015)

15और उनके दल के गिने हुए पुरुष पैंतालीस हजार साढ़े छः सौ हैं।


## Numbers 2:16 (id: 204002016)

16रूबेन की छावनी में जितने अपने\-अपने दलों के अनुसार गिने गए वे सब मिलकर एक लाख इक्यावन हजार साढ़े चार सौ हैं। दूसरा कूच इनका हो।


## Numbers 2:17 (id: 204002017)

17“उनके पीछे और सब छावनियों के बीचों बीच लेवियों की छावनी समेत मिलापवाले तम्बू का कूच हुआ करे; जिस क्रम से वे डेरे खड़े करें उसी क्रम से वे अपने\-अपने स्थान पर अपने\-अपने झण्डे के पास\-पास चलें।


## Numbers 2:18 (id: 204002018)

18“पश्चिम की ओर एप्रैम की छावनी के झण्डे के लोग अपने\-अपने दलों के अनुसार रहें, और उनका प्रधान अम्मीहूद का पुत्र एलीशामा होगा,


## Numbers 2:19 (id: 204002019)

19और उनके दल के गिने हुए पुरुष साढ़े चालीस हजार हैं।


## Numbers 2:20 (id: 204002020)

20उनके समीप मनश्शे के गोत्र के रहें, और उनका प्रधान पदासूर का पुत्र गम्लीएल होगा,


## Numbers 2:21 (id: 204002021)

21और उनके दल के गिने हुए पुरुष बत्तीस हजार दो सौ हैं।


## Numbers 2:22 (id: 204002022)

22फिर बिन्यामीन के गोत्र के रहें, और उनका प्रधान गिदोनी का पुत्र अबीदान होगा,


## Numbers 2:23 (id: 204002023)

23और उनके दल के गिने हुए पुरुष पैंतीस हजार चार सौ हैं।


## Numbers 2:24 (id: 204002024)

24एप्रैम की छावनी में जितने अपने\-अपने दलों के अनुसार गिने गए वे सब मिलकर एक लाख आठ हजार एक सौ पुरुष हैं। तीसरा कूच इनका हो।


## Numbers 2:25 (id: 204002025)

25“उत्तर की ओर दान की छावनी के झण्डे के लोग अपने\-अपने दलों के अनुसार रहें, और उनका प्रधान अम्मीशद्दै का पुत्र अहीएजेर होगा,


## Numbers 2:26 (id: 204002026)

26और उनके दल के गिने हुए पुरुष बासठ हजार सात सौ हैं।


## Numbers 2:27 (id: 204002027)

27और उनके पास जो डेरे खड़े करें वे आशेर के गोत्र के रहें, और उनका प्रधान ओक्रान का पुत्र पगीएल होगा,


## Numbers 2:28 (id: 204002028)

28और उनके दल के गिने हुए पुरुष साढ़े इकतालीस हजार हैं।


## Numbers 2:29 (id: 204002029)

29फिर नप्ताली के गोत्र के रहें, और उनका प्रधान एनान का पुत्र अहीरा होगा,


## Numbers 2:30 (id: 204002030)

30और उनके दल के गिने हुए पुरुष तिरपन हजार चार सौ हैं।


## Numbers 2:31 (id: 204002031)

31और दान की छावनी में जितने गिने गए वे सब मिलकर एक लाख सत्तावन हजार छः सौ हैं। ये अपने\-अपने झण्डे के पास\-पास होकर सबसे पीछे कूच करें।”


## Numbers 2:32 (id: 204002032)

32इस्राएलियों में से जो अपने\-अपने पितरों के घराने के अनुसार गिने गए वे ये ही हैं; और सब छावनियों के जितने पुरुष अपने\-अपने दलों के अनुसार गिने गए वे सब मिलकर छः लाख तीन हजार साढ़े पाँच सौ थे।


## Numbers 2:33 (id: 204002033)

33परन्तु यहोवा ने मूसा को जो आज्ञा दी थी उसके अनुसार लेवीय तो इस्राएलियों में गिने नहीं गए।


## Numbers 2:34 (id: 204002034)

34इस प्रकार जो\-जो आज्ञा यहोवा ने मूसा को दी थी, इस्राएली उन आज्ञाओं के अनुसार अपने\-अपने कुल और अपने\-अपने पितरों के घरानों के अनुसार, अपने\-अपने झण्डे के पास डेरे खड़े करते और कूच भी करते थे।


## Numbers 3:1 (id: 204003001)

1जिस समय यहोवा ने सीनै पर्वत के पास मूसा से बातें की उस समय हारून और मूसा की यह वंशावली थी।


## Numbers 3:2 (id: 204003002)

2हारून के पुत्रों के नाम ये हैं नादाब जो उसका जेठा था, और अबीहू, एलीआजर और ईतामार;


## Numbers 3:3 (id: 204003003)

3हारून के पुत्र, जो अभिषिक्त याजक थे, और उनका संस्कार याजक का काम करने के लिये हुआ था, उनके नाम ये हैं।


## Numbers 3:4 (id: 204003004)

4नादाब और अबीहू जिस समय सीनै के जंगल में यहोवा के सम्मुख अनुचित आग ले गए उसी समय यहोवा के सामने मर गए थे; और वे पुत्रहीन भी थे। एलीआजर और ईतामार अपने पिता हारून के साथ याजक का काम करते रहे।


## Numbers 3:5 (id: 204003005)

5फिर यहोवा ने मूसा से कहा,


## Numbers 3:6 (id: 204003006)

6“लेवी गोत्रवालों को समीप ले आकर हारून याजक के सामने खड़ा कर कि वे उसकी सहायता करें।


## Numbers 3:7 (id: 204003007)

7जो कुछ उसकी ओर से और सारी मण्डली की ओर से उन्हें सौंपा जाए उसकी देख\-रेख वे मिलापवाले तम्बू के सामने करें, इस प्रकार वे तम्बू की सेवा करें;


## Numbers 3:8 (id: 204003008)

8वे मिलापवाले तम्बू के सम्पूर्ण सामान की और इस्राएलियों की सौंपी हुई वस्तुओं की भी देख\-रेख करें, इस प्रकार वे निवास\-स्थान की सेवा करें।


## Numbers 3:9 (id: 204003009)

9और तू लेवियों को हारून और उसके पुत्रों को सौंप दे; और वे इस्राएलियों की ओर से हारून को सम्पूर्ण रीति से अर्पण किए हुए हों।


## Numbers 3:10 (id: 204003010)

10और हारून और उसके पुत्रों को याजक के पद पर नियुक्त कर, और वे अपने याजकपद को सम्भालें; और यदि परदेशी समीप आए, तो वह मार डाला जाए।”


## Numbers 3:11 (id: 204003011)

11फिर यहोवा ने मूसा से कहा,


## Numbers 3:12 (id: 204003012)

12“सुन इस्राएली स्त्रियों के सब पहिलौठों के बदले, मैं इस्राएलियों में से लेवियों को ले लेता हूँ; इसलिए लेवीय मेरे ही हों।


## Numbers 3:13 (id: 204003013)

13सब पहलौठे मेरे हैं; क्योंकि जिस दिन मैंने मिस्र देश के सब पहिलौठों को मारा, उसी दिन मैंने क्या मनुष्य क्या पशु इस्राएलियों के सब पहिलौठों को अपने लिये पवित्र ठहराया; इसलिए वे मेरे ही ठहरेंगे; मैं यहोवा हूँ।”


## Numbers 3:14 (id: 204003014)

14फिर यहोवा ने सीनै के जंगल में मूसा से कहा,


## Numbers 3:15 (id: 204003015)

15“लेवियों में से जितने पुरुष एक महीने या उससे अधिक आयु के हों उनको उनके पितरों के घरानों और उनके कुलों के अनुसार गिन ले।”


## Numbers 3:16 (id: 204003016)

16यह आज्ञा पाकर मूसा ने यहोवा के कहे अनुसार उनको गिन लिया।


## Numbers 3:17 (id: 204003017)

17लेवी के पुत्रों के नाम ये हैं, अर्थात् गेर्शोन, कहात, और मरारी।


## Numbers 3:18 (id: 204003018)

18और गेर्शोन के पुत्र जिनसे उसके कुल चले उनके नाम ये हैं, अर्थात् लिब्नी और शिमी।


## Numbers 3:19 (id: 204003019)

19कहात के पुत्र जिनसे उसके कुल चले उनके नाम ये हैं, अर्थात् अम्राम, यिसहार, हेब्रोन, और उज्जीएल।


## Numbers 3:20 (id: 204003020)

20और मरारी के पुत्र जिनसे उसके कुल चले ये हैं, अर्थात् महली और मूशी। ये लेवियों के कुल अपने पितरों के घरानों के अनुसार हैं।


## Numbers 3:21 (id: 204003021)

21गेर्शोन से लिब्नियों और शिमियों के कुल चले; गेर्शोनवंशियों के कुल ये ही हैं।


## Numbers 3:22 (id: 204003022)

22इनमें से जितने पुरुषों की आयु एक महीने की या उससे अधिक थी, उन सभी की गिनती साढ़े सात हजार थी।


## Numbers 3:23 (id: 204003023)

23गेर्शोनवाले कुल निवास के पीछे पश्चिम की ओर अपने डेरे डाला करें;


## Numbers 3:24 (id: 204003024)

24और गेर्शोनियों के मूलपुरुष के घराने का प्रधान लाएल का पुत्र एल्यासाप हो।


## Numbers 3:25 (id: 204003025)

25और मिलापवाले तम्बू की जो वस्तुएँ गेर्शोनवंशियों को सौंपी जाएँ वे ये हों, अर्थात् निवास और तम्बू, और उसका आवरण, और मिलापवाले तम्बू के द्वार का परदा,


## Numbers 3:26 (id: 204003026)

26और जो आँगन निवास और वेदी के चारों ओर है उसके पर्दे, और उसके द्वार का परदा, और सब डोरियाँ जो उसमें काम आती हैं।


## Numbers 3:27 (id: 204003027)

27फिर कहात से अम्रामियों, यिसहारियों, हेब्रोनियों, और उज्जीएलियों के कुल चले; कहातियों के कुल ये ही हैं।


## Numbers 3:28 (id: 204003028)

28उनमें से जितने पुरुषों की आयु एक महीने की या उससे अधिक थी उनकी गिनती आठ हजार छः सौ थी। उन पर पवित्रस्थान की देख\-रेख का उत्तरदायित्व था।


## Numbers 3:29 (id: 204003029)

29कहातियों के कुल निवास\-स्थान की उस ओर अपने डेरे डाला करें जो दक्षिण की ओर है;


## Numbers 3:30 (id: 204003030)

30और कहातियों के मूलपुरुष के घराने का प्रधान उज्जीएल का पुत्र एलीसापान हो।


## Numbers 3:31 (id: 204003031)

31और जो वस्तुएँ उनको सौंपी जाएँ वे सन्दूक, मेज, दीवट, वेदियाँ, और पवित्रस्थान का वह सामान जिससे सेवा टहल होती है, और परदा; अर्थात् पवित्रस्थान में काम में आनेवाला सारा सामान हो।


## Numbers 3:32 (id: 204003032)

32और लेवियों के प्रधानों का प्रधान हारून याजक का पुत्र एलीआजर हो, और जो लोग पवित्रस्थान की सौंपी हुई वस्तुओं की देख\-रेख करेंगे उन पर वही मुखिया ठहरे।


## Numbers 3:33 (id: 204003033)

33फिर मरारी से महलियों और मूशियों के कुल चले; मरारी के कुल ये ही हैं।


## Numbers 3:34 (id: 204003034)

34इनमें से जितने पुरुषों की आयु एक महीने की या उससे अधिक थी उन सभी की गिनती छः हजार दो सौ थी।


## Numbers 3:35 (id: 204003035)

35और मरारी के कुलों के मूलपुरुष के घराने का प्रधान अबीहैल का पुत्र सूरीएल हो; ये लोग निवास के उत्तर की ओर अपने डेरे खड़े करें।


## Numbers 3:36 (id: 204003036)

36और जो वस्तुएँ मरारीवंशियों को सौंपी जाएँ कि वे उनकी देख\-रेख करें, वे निवास के तख्ते, बेंड़े, खम्भे, कुर्सियाँ, और सारा सामान; निदान जो कुछ उसके लगाने में काम आए;


## Numbers 3:37 (id: 204003037)

37और चारों ओर के आँगन के खम्भे, और उनकी कुर्सियाँ, खूँटे और डोरियाँ हों।


## Numbers 3:38 (id: 204003038)

38और जो मिलापवाले तम्बू के सामने, अर्थात् निवास के सामने, पूर्व की ओर जहाँ से सूर्योदय होता है, अपने डेरे डाला करें, वे मूसा और हारून और उसके पुत्रों के डेरे हों, और पवित्रस्थान की देख\-रेख इस्राएलियों के बदले वे ही किया करें, और दूसरा जो कोई उसके समीप आए वह मार डाला जाए।


## Numbers 3:39 (id: 204003039)

39यहोवा की इस आज्ञा को पाकर एक महीने की या उससे अधिक आयु वाले जितने लेवीय पुरुषों को मूसा और हारून ने उनके कुलों के अनुसार गिना, वे सब के सब बाईस हजार थे।


## Numbers 3:40 (id: 204003040)

40फिर यहोवा ने मूसा से कहा, “इस्राएलियों के जितने पहलौठे पुरुषों की आयु एक महीने की या उससे अधिक है, उन सभी को नाम ले लेकर गिन ले।


## Numbers 3:41 (id: 204003041)

41और मेरे लिये इस्राएलियों के सब पहिलौठों के बदले लेवियों को, और इस्राएलियों के पशुओं के सब पहिलौठों के बदले लेवियों के पशुओं को ले; मैं यहोवा हूँ।”


## Numbers 3:42 (id: 204003042)

42यहोवा की इस आज्ञा के अनुसार मूसा ने इस्राएलियों के सब पहिलौठों को गिन लिया।


## Numbers 3:43 (id: 204003043)

43और सब पहलौठे पुरुष जिनकी आयु एक महीने की या उससे अधिक थी, उनके नामों की गिनती बाईस हजार दो सौ तिहत्तर थी।


## Numbers 3:44 (id: 204003044)

44तब यहोवा ने मूसा से कहा,


## Numbers 3:45 (id: 204003045)

45“इस्राएलियों के सब पहिलौठों के बदले लेवियों को, और उनके पशुओं के बदले लेवियों के पशुओं को ले; और लेवीय मेरे ही हों; मैं यहोवा हूँ।


## Numbers 3:46 (id: 204003046)

46और इस्राएलियों के पहिलौठों में से जो दो सौ तिहत्तर गिनती में लेवियों से अधिक हैं, उनके छुड़ाने के लिये,


## Numbers 3:47 (id: 204003047)

47पुरुष पाँच शेकेल ले; वे पवित्रस्थान के शेकेल के हिसाब से हों, अर्थात् बीस गेरा का शेकेल हो।


## Numbers 3:48 (id: 204003048)

48और जो रुपया उन अधिक पहिलौठों की छुड़ौती का होगा उसे हारून और उसके पुत्रों को दे देना।”


## Numbers 3:49 (id: 204003049)

49अतः जो इस्राएली पहलौठे लेवियों के द्वारा छुड़ाए हुओं से अधिक थे उनके हाथ से मूसा ने छुड़ौती का रुपया लिया।


## Numbers 3:50 (id: 204003050)

50और एक हजार तीन सौ पैंसठ शेकेल रुपया पवित्रस्थान के शेकेल के हिसाब से वसूल हुआ।


## Numbers 3:51 (id: 204003051)

51और यहोवा की आज्ञा के अनुसार मूसा ने छुड़ाए हुओं का रुपया हारून और उसके पुत्रों को दे दिया।


## Numbers 4:1 (id: 204004001)

1फिर यहोवा ने मूसा और हारून से कहा,


## Numbers 4:2 (id: 204004002)

2“लेवियों में से कहातियों की, उनके कुलों और पितरों के घरानों के अनुसार, गिनती करो,


## Numbers 4:3 (id: 204004003)

3अर्थात् तीस वर्ष से लेकर पचास वर्ष तक की आयु वालों में, जितने मिलापवाले तम्बू में काम\-काज करने को भर्ती हैं।


## Numbers 4:4 (id: 204004004)

4और मिलापवाले तम्बू में परमपवित्र वस्तुओं के विषय कहातियों का यह काम होगा,


## Numbers 4:5 (id: 204004005)

5अर्थात् जब जब छावनी का कूच हो तब\-तब हारून और उसके पुत्र भीतर आकर, बीचवाले पर्दे को उतार कर उससे साक्षीपत्र के सन्दूक को ढाँप दें;


## Numbers 4:6 (id: 204004006)

6तब वे उस पर सुइसों की खालों का आवरण डालें, और उसके ऊपर सम्पूर्ण नीले रंग का कपड़ा डालें, और सन्दूक में डंडों को लगाएँ।


## Numbers 4:7 (id: 204004007)

7फिर भेंटवाली रोटी की मेज पर नीला कपड़ा बिछाकर उस पर परातों, धूपदानों, करछों, और उण्डेलने के कटोरों को रखें; और प्रतिदिन की रोटी भी उस पर हो;


## Numbers 4:8 (id: 204004008)

8तब वे उन पर लाल रंग का कपड़ा बिछाकर उसको सुइसों की खालों के आवरण से ढाँपें, और मेज के डंडों को लगा दें।


## Numbers 4:9 (id: 204004009)

9फिर वे नीले रंग का कपड़ा लेकर दीपकों, गुलतराशों, और गुलदानों समेत उजियाला देनेवाले दीवट को, और उसके सब तेल के पात्रों को, जिनसे उसकी सेवा टहल होती है, ढाँपें;


## Numbers 4:10 (id: 204004010)

10तब वे सारे सामान समेत दीवट को सुइसों की खालों के आवरण के भीतर रखकर डंडे पर धर दें।


## Numbers 4:11 (id: 204004011)

11फिर वे सोने की वेदी पर एक नीला कपड़ा बिछाकर उसको सुइसों की खालों के आवरण से ढाँपें, और उसके डंडों को लगा दें;


## Numbers 4:12 (id: 204004012)

12तब वे सेवा टहल के सारे सामान को लेकर, जिससे पवित्रस्थान में सेवा टहल होती है, नीले कपड़े के भीतर रखकर सुइसों की खालों के आवरण से ढाँपें, और डंडे पर धर दें।


## Numbers 4:13 (id: 204004013)

13फिर वे वेदी पर से सब राख उठाकर वेदी पर बैंगनी रंग का कपड़ा बिछाएँ;


## Numbers 4:14 (id: 204004014)

14तब जिस सामान से वेदी पर की सेवा टहल होती है वह सब, अर्थात् उसके करछे, काँटे, फावड़ियाँ, और कटोरे आदि, वेदी का सारा सामान उस पर रखें; और उसके ऊपर सुइसों की खालों का आवरण बिछाकर वेदी में डंडों को लगाएँ।


## Numbers 4:15 (id: 204004015)

15और जब हारून और उसके पुत्र छावनी के कूच के समय पवित्रस्थान और उसके सारे सामान को ढाँप चुकें, तब उसके बाद कहाती उसके उठाने के लिये आएँ, पर किसी पवित्र वस्तु को न छूएँ, कहीं ऐसा न हो कि मर जाएँ। कहातियों के उठाने के लिये मिलापवाले तम्बू की ये ही वस्तुएँ हैं।


## Numbers 4:16 (id: 204004016)

16“जो वस्तुएँ हारून याजक के पुत्र एलीआजर को देख\-रेख के लिये सौंपी जाएँ वे ये हैं, अर्थात् उजियाला देने के लिये तेल, और सुगन्धित धूप, और नित्य अन्नबलि, और अभिषेक का तेल, और सारे निवास, और उसमें की सब वस्तुएँ, और पवित्रस्थान और उसके सम्पूर्ण सामान।”


## Numbers 4:17 (id: 204004017)

17फिर यहोवा ने मूसा और हारून से कहा,


## Numbers 4:18 (id: 204004018)

18“कहातियों के कुलों के गोत्रों को लेवियों में से नाश न होने देना;


## Numbers 4:19 (id: 204004019)

19उसके साथ ऐसा करो, कि जब वे परमपवित्र वस्तुओं के समीप आएँ, तब न मरें परन्तु जीवित रहें; इस कारण हारून और उसके पुत्र भीतर आकर एक\-एक के लिये उसकी सेवकाई और उसका भार ठहरा दें,


## Numbers 4:20 (id: 204004020)

20और वे पवित्र वस्तुओं के देखने को क्षण भर के लिये भी भीतर आने न पाएँ, कहीं ऐसा न हो कि मर जाएँ।”


## Numbers 4:21 (id: 204004021)

21फिर यहोवा ने मूसा से कहा,


## Numbers 4:22 (id: 204004022)

22“गेर्शोनियों की भी गिनती उनके पितरों के घरानों और कुलों के अनुसार कर;


## Numbers 4:23 (id: 204004023)

23तीस वर्ष से लेकर पचास वर्ष तक की आयु वाले, जितने मिलापवाले तम्बू में सेवा करने को भर्ती हों उन सभी को गिन ले।


## Numbers 4:24 (id: 204004024)

24सेवा करने और भार उठाने में गेर्शोनियों के कुलवालों की यह सेवकाई हो;


## Numbers 4:25 (id: 204004025)

25अर्थात् वे निवास के पटों, और मिलापवाले तम्बू और उसके आवरण, और इसके ऊपरवाले सुइसों की खालों के आवरण, और मिलापवाले तम्बू के द्वार के पर्दे,


## Numbers 4:26 (id: 204004026)

26और निवास, और वेदी के चारों ओर के आँगन के पर्दों, और आँगन के द्वार के पर्दे, और उनकी डोरियों, और उनमें काम में आनेवाले सारे सामान, इन सभी को वे उठाया करें; और इन वस्तुओं से जितना काम होता है वह सब भी उनकी सेवकाई में आए।


## Numbers 4:27 (id: 204004027)

27और गेर्शोनियों के वंश की सारी सेवकाई हारून और उसके पुत्रों के कहने से हुआ करे, अर्थात् जो कुछ उनको उठाना, और जो\-जो सेवकाई उनको करनी हो, उनका सारा भार तुम ही उन्हें सौंपा करो।


## Numbers 4:28 (id: 204004028)

28मिलापवाले तम्बू में गेर्शोनियों के कुलों की यही सेवकाई ठहरे; और उन पर हारून याजक का पुत्र ईतामार अधिकार रखे।


## Numbers 4:29 (id: 204004029)

29“फिर मरारियों को भी तू उनके कुलों और पितरों के घरानों के अनुसार गिन लें;


## Numbers 4:30 (id: 204004030)

30तीस वर्ष से लेकर पचास वर्ष तक की आयु वाले, जितने मिलापवाले तम्बू की सेवा करने को भर्ती हों, उन सभी को गिन ले।


## Numbers 4:31 (id: 204004031)

31और मिलापवाले तम्बू में की जिन वस्तुओं के उठाने की सेवकाई उनको मिले वे ये हों, अर्थात् निवास के तख्ते, बेंड़े, खम्भे, और कुर्सियाँ,


## Numbers 4:32 (id: 204004032)

32और चारों ओर आँगन के खम्भे, और इनकी कुर्सियाँ, खूँटे, डोरियाँ, और भाँति\-भाँति के काम का सारा सामान ढोने के लिये उनको सौंपा जाए उसमें से एक\-एक वस्तु का नाम लेकर तुम गिन लो।


## Numbers 4:33 (id: 204004033)

33मरारियों के कुलों की सारी सेवकाई जो उन्हें मिलापवाले तम्बू के विषय करनी होगी वह यही है; वह हारून याजक के पुत्र ईतामार के अधिकार में रहे।”


## Numbers 4:34 (id: 204004034)

34तब मूसा और हारून और मण्डली के प्रधानों ने कहातियों के वंश को, उनके कुलों और पितरों के घरानों के अनुसार,


## Numbers 4:35 (id: 204004035)

35तीस वर्ष से लेकर पचास वर्ष की आयु के, जितने मिलापवाले तम्बू की सेवकाई करने को भर्ती हुए थे, उन सभी को गिन लिया;


## Numbers 4:36 (id: 204004036)

36और जो अपने\-अपने कुल के अनुसार गिने गए, वे दो हजार साढ़े सात सौ थे।


## Numbers 4:37 (id: 204004037)

37कहातियों के कुलों में से जितने मिलापवाले तम्बू में सेवा करनेवाले गिने गए, वे इतने ही थे; जो आज्ञा यहोवा ने मूसा के द्वारा दी थी उसी के अनुसार मूसा और हारून ने इनको गिन लिया।


## Numbers 4:38 (id: 204004038)

38गेर्शोनियों में से जो अपने कुलों और पितरों के घरानों के अनुसार गिने गए,


## Numbers 4:39 (id: 204004039)

39अर्थात् तीस वर्ष से लेकर पचास वर्ष तक की आयु के, जो मिलापवाले तम्बू की सेवकाई करने को दल में भर्ती हुए थे,


## Numbers 4:40 (id: 204004040)

40उनकी गिनती उनके कुलों और पितरों के घरानों के अनुसार दो हजार छः सौ तीस थी।


## Numbers 4:41 (id: 204004041)

41गेर्शोनियों के कुलों में से जितने मिलापवाले तम्बू में सेवा करनेवाले गिने गए, वे इतने ही थे; यहोवा की आज्ञा के अनुसार मूसा और हारून ने इनको गिन लिया।


## Numbers 4:42 (id: 204004042)

42फिर मरारियों के कुलों में से जो अपने कुलों और पितरों के घरानों के अनुसार गिने गए,


## Numbers 4:43 (id: 204004043)

43अर्थात् तीस वर्ष से लेकर पचास वर्ष तक की आयु के, जो मिलापवाले तम्बू की सेवकाई करने को भर्ती हुए थे,


## Numbers 4:44 (id: 204004044)

44उनकी गिनती उनके कुलों के अनुसार तीन हजार दो सौ थी।


## Numbers 4:45 (id: 204004045)

45मरारियों के कुलों में से जिनको मूसा और हारून ने, यहोवा की उस आज्ञा के अनुसार जो मूसा के द्वारा मिली थी, गिन लिया वे इतने ही थे।


## Numbers 4:46 (id: 204004046)

46लेवियों में से जिनको मूसा और हारून और इस्राएली प्रधानों ने उनके कुलों और पितरों के घरानों के अनुसार गिन लिया,


## Numbers 4:47 (id: 204004047)

47अर्थात् तीस वर्ष से लेकर पचास वर्ष तक की आयु वाले, जितने मिलापवाले तम्बू की सेवकाई करने और बोझ उठाने का काम करने को हाजिर होनेवाले थे,


## Numbers 4:48 (id: 204004048)

48उन सभी की गिनती आठ हजार पाँच सौ अस्सी थी।


## Numbers 4:49 (id: 204004049)

49ये अपनी\-अपनी सेवा और बोझ ढोने के लिए यहोवा के कहने पर गए। जो आज्ञा यहोवा ने मूसा को दी थी उसी के अनुसार वे गिने गए।


## Numbers 5:1 (id: 204005001)

1फिर यहोवा ने मूसा से कहा,


## Numbers 5:2 (id: 204005002)

2“इस्राएलियों को आज्ञा दे, कि वे सब कोढ़ियों को, और जितनों के प्रमेह हो, और जितने लोथ के कारण अशुद्ध हों, उन सभी को छावनी से निकाल दें;


## Numbers 5:3 (id: 204005003)

3ऐसों को चाहे पुरुष हों, चाहे स्त्री, छावनी से निकालकर बाहर कर दें; कहीं ऐसा न हो कि तुम्हारी छावनी, जिसके बीच मैं निवास करता हूँ, उनके कारण अशुद्ध हो जाए।”


## Numbers 5:4 (id: 204005004)

4और इस्राएलियों ने वैसा ही किया, अर्थात् ऐसे लोगों को छावनी से निकालकर बाहर कर दिया; जैसा यहोवा ने मूसा से कहा था इस्राएलियों ने वैसा ही किया।


## Numbers 5:5 (id: 204005005)

5फिर यहोवा ने मूसा से कहा,


## Numbers 5:6 (id: 204005006)

6“इस्राएलियों से कह कि जब कोई पुरुष या स्त्री ऐसा कोई पाप करके जो लोग किया करते हैं यहोवा से विश्वासघात करे, और वह मनुष्य दोषी हो,


## Numbers 5:7 (id: 204005007)

7तब वह अपना किया हुआ पाप मान ले; और पूरी क्षतिपूर्ति में पाँचवाँ अंश बढ़ाकर अपने दोष के बदले में उसी को दे, जिसके विषय दोषी हुआ हो।


## Numbers 5:8 (id: 204005008)

8परन्तु यदि उस मनुष्य का कोई कुटुम्बी न हो जिसे दोष का बदला भर दिया जाए, तो उस दोष का जो बदला यहोवा को भर दिया जाए वह याजक का हो, और वह उस प्रायश्चितवाले मेढ़े से अधिक हो जिससे उसके लिये प्रायश्चित किया जाए।


## Numbers 5:9 (id: 204005009)

9और जितनी पवित्र की हुई वस्तुएँ इस्राएली उठाई हुई भेंट करके याजक के पास लाएँ, वे उसी की हों;


## Numbers 5:10 (id: 204005010)

10सब मनुष्यों की पवित्र की हुई वस्तुएँ याजक की ठहरें; कोई जो कुछ याजक को दे वह उसका ठहरे।”


## Numbers 5:11 (id: 204005011)

11फिर यहोवा ने मूसा से कहा,


## Numbers 5:12 (id: 204005012)

12“इस्राएलियों से कह, कि यदि किसी मनुष्य की स्त्री बुरी चाल चलकर उससे विश्वासघात करे,


## Numbers 5:13 (id: 204005013)

13और कोई पुरुष उसके साथ कुकर्म करे, परन्तु यह बात उसके पति से छिपी हो और खुली न हो, और वह अशुद्ध हो गई, परन्तु न तो उसके विरुद्ध कोई साक्षी हो, और न कुकर्म करते पकड़ी गई हो;


## Numbers 5:14 (id: 204005014)

14और उसके पति के मन में संदेह उत्पन्न हो, अर्थात् वह अपनी स्त्री पर जलने लगे और वह अशुद्ध हुई हो; या उसके मन में जलन उत्पन्न हो, अर्थात् वह अपनी स्त्री पर जलने लगे परन्तु वह अशुद्ध न हुई हो;


## Numbers 5:15 (id: 204005015)

15तो वह पुरुष अपनी स्त्री को याजक के पास ले जाए, और उसके लिये एपा का दसवाँ अंश जौ का मैदा चढ़ावा करके ले आए; परन्तु उस पर तेल न डाले, न लोबान रखे, क्योंकि वह जलनवाला और स्मरण दिलानेवाला, अर्थात् अधर्म का स्मरण करानेवाला अन्नबलि होगा।


## Numbers 5:16 (id: 204005016)

16“तब याजक उस स्त्री को समीप ले जाकर यहोवा के सामने खड़ा करे;


## Numbers 5:17 (id: 204005017)

17और याजक मिट्टी के पात्र में पवित्र जल ले, और निवास\-स्थान की भूमि पर की धूल में से कुछ लेकर उस जल में डाल दे।


## Numbers 5:18 (id: 204005018)

18तब याजक उस स्त्री को यहोवा के सामने खड़ा करके उसके सिर के बाल बिखराए, और स्मरण दिलानेवाले अन्नबलि को जो जलनवाला है उसके हाथों पर धर दे। और अपने हाथ में याजक कड़वा जल लिये रहे जो श्राप लगाने का कारण होगा।


## Numbers 5:19 (id: 204005019)

19तब याजक स्त्री को शपथ धरवाकर कहे, कि यदि किसी पुरुष ने तुझ से कुकर्म न किया हो, और तू पति को छोड़ दूसरे की ओर फिरके अशुद्ध न हो गई हो, तो तू इस कड़वे जल के गुण से जो श्राप का कारण होता है बची रहे।


## Numbers 5:20 (id: 204005020)

20पर यदि तू अपने पति को छोड़ दूसरे की ओर फिरके अशुद्ध हुई हो, और तेरे पति को छोड़ किसी दूसरे पुरुष ने तुझ से प्रसंग किया हो,


## Numbers 5:21 (id: 204005021)

21(और याजक उसे श्राप देनेवाली शपथ धराकर कहे,) यहोवा तेरी जाँघ सड़ाए और तेरा पेट फुलाए, और लोग तेरा नाम लेकर श्राप और धिक्कार दिया करें;


## Numbers 5:22 (id: 204005022)

22अर्थात् वह जल जो श्राप का कारण होता है तेरी अंतड़ियों में जाकर तेरे पेट को फुलाए, और तेरी जाँघ को सड़ा दे। तब वह स्त्री कहे, आमीन, आमीन।


## Numbers 5:23 (id: 204005023)

23“तब याजक श्राप के ये शब्द पुस्तक में लिखकर उस कड़वे जल से मिटाकर,


## Numbers 5:24 (id: 204005024)

24उस स्त्री को वह कड़वा जल पिलाए जो श्राप का कारण होता है, और वह जल जो श्राप का कारण होगा उस स्त्री के पेट में जाकर कड़वा हो जाएगा।


## Numbers 5:25 (id: 204005025)

25और याजक स्त्री के हाथ में से जलनवाले अन्नबलि को लेकर यहोवा के आगे हिलाकर वेदी के समीप पहुँचाए;


## Numbers 5:26 (id: 204005026)

26और याजक उस अन्नबलि में से उसका स्मरण दिलानेवाला भाग, अर्थात् मुट्ठी भर लेकर वेदी पर जलाए, और उसके बाद स्त्री को वह जल पिलाए।


## Numbers 5:27 (id: 204005027)

27और जब वह उसे वह जल पिला चुके, तब यदि वह अशुद्ध हुई हो और अपने पति का विश्वासघात किया हो, तो वह जल जो श्राप का कारण होता है उस स्त्री के पेट में जाकर कड़वा हो जाएगा, और उसका पेट फूलेगा, और उसकी जाँघ सड़ जाएगी, और उस स्त्री का नाम उसके लोगों के बीच श्रापित होगा।


## Numbers 5:28 (id: 204005028)

28पर यदि वह स्त्री अशुद्ध न हुई हो और शुद्ध ही हो, तो वह निर्दोष ठहरेगी और गर्भवती हो सकेगी।


## Numbers 5:29 (id: 204005029)

29“जलन की व्यवस्था यही है, चाहे कोई स्त्री अपने पति को छोड़ दूसरे की ओर फिरके अशुद्ध हो,


## Numbers 5:30 (id: 204005030)

30चाहे पुरुष के मन में जलन उत्पन्न हो और वह अपनी स्त्री पर जलने लगे; तो वह उसको यहोवा के सम्मुख खड़ा कर दे, और याजक उस पर यह सारी व्यवस्था पूरी करे।


## Numbers 5:31 (id: 204005031)

31तब पुरुष अधर्म से बचा रहेगा, और स्त्री अपने अधर्म का बोझ आप उठाएगी।”


## Numbers 6:1 (id: 204006001)

1फिर यहोवा ने मूसा से कहा,


## Numbers 6:2 (id: 204006002)

2“इस्राएलियों से कह कि जब कोई पुरुष या स्त्री नाज़ीर की मन्नत, अर्थात् अपने को यहोवा के लिये अलग करने की विशेष मन्नत माने,


## Numbers 6:3 (id: 204006003)

3तब वह दाखमधु और मदिरा से अलग रहे; वह न दाखमधु का, और न मदिरा का सिरका पीए, और न दाख का कुछ रस भी पीए, वरन् दाख न खाए, चाहे हरी हो चाहे सूखी।


## Numbers 6:4 (id: 204006004)

4जितने दिन यह अलग रहे उतने दिन तक वह बीज से लेकर छिलके तक, जो कुछ दाखलता से उत्पन्न होता है, उसमें से कुछ न खाए।


## Numbers 6:5 (id: 204006005)

5“फिर जितने दिन उसने अलग रहने की मन्नत मानी हो उतने दिन तक वह अपने सिर पर छुरा न फिराए; और जब तक वे दिन पूरे न हों जिनमें वह यहोवा के लिये अलग रहे तब तक वह पवित्र ठहरेगा, और अपने सिर के बालों को बढ़ाए रहे।


## Numbers 6:6 (id: 204006006)

6जितने दिन वह यहोवा के लिये अलग रहे उतने दिन तक किसी लोथ के पास न जाए।


## Numbers 6:7 (id: 204006007)

7चाहे उसका पिता, या माता, या भाई, या बहन भी मरे, तो भी वह उनके कारण अशुद्ध न हो; क्योंकि अपने परमेश्वर के लिये अलग रहने का चिन्ह उसके सिर पर होगा।


## Numbers 6:8 (id: 204006008)

8अपने अलग रहने के सारे दिनों में वह यहोवा के लिये पवित्र ठहरा रहे।


## Numbers 6:9 (id: 204006009)

9“यदि कोई उसके पास अचानक मर जाए, और उसके अलग रहने का जो चिन्ह उसके सिर पर होगा वह अशुद्ध हो जाए, तो वह शुद्ध होने के दिन, अर्थात् सातवें दिन अपना सिर मुँड़ाएँ।


## Numbers 6:10 (id: 204006010)

10और आठवें दिन वह दो पंडुक या कबूतरी के दो बच्चे मिलापवाले तम्बू के द्वार पर याजक के पास ले जाए,


## Numbers 6:11 (id: 204006011)

11और याजक एक को पापबलि, और दूसरे को होमबलि करके उसके लिये प्रायश्चित करे, क्योंकि वह लोथ के कारण पापी ठहरा है। और याजक उसी दिन उसका सिर फिर पवित्र करे,


## Numbers 6:12 (id: 204006012)

12और वह अपने अलग रहने के दिनों को फिर यहोवा के लिये अलग ठहराए, और एक वर्ष का एक भेड़ का बच्चा दोषबलि करके ले आए; और जो दिन इससे पहले बीत गए हों वे व्यर्थ गिने जाएँ, क्योंकि उसके अलग रहने का चिन्ह अशुद्ध हो गया।


## Numbers 6:13 (id: 204006013)

13“फिर जब नाज़ीर के अलग रहने के दिन पूरे हों, उस समय के लिये उसकी यह व्यवस्था है; अर्थात् वह मिलापवाले तम्बू के द्वार पर पहुँचाया जाए,


## Numbers 6:14 (id: 204006014)

14और वह यहोवा के लिये होमबलि करके एक वर्ष का एक निर्दोष भेड़ का बच्चा पापबलि करके, और एक वर्ष की एक निर्दोष भेड़ की बच्ची, और मेलबलि के लिये एक निर्दोष मेढ़ा,


## Numbers 6:15 (id: 204006015)

15और अख़मीरी रोटियों की एक टोकरी, अर्थात् तेल से सने हुए मैदे के फुलके, और तेल से चुपड़ी हुई अख़मीरी पपड़ियाँ, और उन बलियों के अन्नबलि और अर्घ; ये सब चढ़ावे समीप ले जाए।


## Numbers 6:16 (id: 204006016)

16इन सब को याजक यहोवा के सामने पहुँचाकर उसके पापबलि और होमबलि को चढ़ाए,


## Numbers 6:17 (id: 204006017)

17और अख़मीरी रोटी की टोकरी समेत मेढ़े को यहोवा के लिये मेलबलि करके, और उस मेलबलि के अन्नबलि और अर्घ को भी चढ़ाए।


## Numbers 6:18 (id: 204006018)

18तब नाज़ीर अपने अलग रहने के चिन्हवाले सिर को मिलापवाले तम्बू के द्वार पर मुँड़ाकर अपने बालों को उस आग पर डाल दे जो मेलबलि के नीचे होगी।


## Numbers 6:19 (id: 204006019)

19फिर जब नाज़ीर अपने अलग रहने के चिन्हवाले सिर को मुँड़ा चुके तब याजक मेढ़े का पकाया हुआ कंधा, और टोकरी में से एक अख़मीरी रोटी, और एक अख़मीरी पपड़ी लेकर नाज़ीर के हाथों पर धर दे,


## Numbers 6:20 (id: 204006020)

20और याजक इनको हिलाने की भेंट करके यहोवा के सामने हिलाए; हिलाई हुई छाती और उठाई हुई जाँघ समेत ये भी याजक के लिये पवित्र ठहरें; इसके बाद वह नाज़ीर दाखमधु पी सकेगा।


## Numbers 6:21 (id: 204006021)

21“नाज़ीर की मन्नत की, और जो चढ़ावा उसको अपने अलग होने के कारण यहोवा के लिये चढ़ाना होगा उसकी भी यही व्यवस्था है। जो चढ़ावा वह अपनी पूँजी के अनुसार चढ़ा सके, उससे अधिक जैसी मन्नत उसने मानी हो, वैसे ही अपने अलग रहने की व्यवस्था के अनुसार उसे करना होगा।”


## Numbers 6:22 (id: 204006022)

22फिर यहोवा ने मूसा से कहा,


## Numbers 6:23 (id: 204006023)

23“हारून और उसके पुत्रों से कह कि तुम इस्राएलियों को इन वचनों से आशीर्वाद दिया करना:


## Numbers 6:24 (id: 204006024)

24“यहोवा तुझे आशीष दे और तेरी रक्षा करे:


## Numbers 6:25 (id: 204006025)

25“यहोवा तुझ पर अपने मुख का प्रकाश चमकाए, और तुझ पर अनुग्रह करे:


## Numbers 6:26 (id: 204006026)

26“यहोवा अपना मुख तेरी ओर करे, और तुझे शान्ति दे।


## Numbers 6:27 (id: 204006027)

27“इस रीति से मेरे नाम को इस्राएलियों पर रखें, और मैं उन्हें आशीष दिया करूँगा।”


## Numbers 7:1 (id: 204007001)

1फिर जब मूसा ने निवास को खड़ा किया, और सारे सामान समेत उसका अभिषेक करके उसको पवित्र किया, और सारे सामान समेत वेदी का भी अभिषेक करके उसे पवित्र किया,


## Numbers 7:2 (id: 204007002)

2तब इस्राएल के प्रधान जो अपने\-अपने पितरों के घरानों के मुख्य पुरुष, और गोत्रों के भी प्रधान होकर गिनती लेने के काम पर नियुक्त थे,


## Numbers 7:3 (id: 204007003)

3वे यहोवा के सामने भेंट ले आए, और उनकी भेंट छः भरी हुई गाड़ियाँ और बारह बैल थे, अर्थात् दो\-दो प्रधान की ओर से एक\-एक गाड़ी, और एक\-एक प्रधान की ओर से एक\-एक बैल; इन्हें वे निवास के सामने यहोवा के समीप ले गए।


## Numbers 7:4 (id: 204007004)

4तब यहोवा ने मूसा से कहा,


## Numbers 7:5 (id: 204007005)

5“उन वस्तुओं को तू उनसे ले ले, कि मिलापवाले तम्बू की सेवकाई में काम आएँ, तू उन्हें लेवियों के एक\-एक कुल की विशेष सेवकाई के अनुसार उनको बाँट दे।”


## Numbers 7:6 (id: 204007006)

6अतः मूसा ने वे सब गाड़ियाँ और बैल लेकर लेवियों को दे दिये।


## Numbers 7:7 (id: 204007007)

7गेर्शोनियों को उनकी सेवकाई के अनुसार उसने दो गाड़ियाँ और चार बैल दिए;


## Numbers 7:8 (id: 204007008)

8और मरारियों को उनकी सेवकाई के अनुसार उसने चार गाड़ियाँ और आठ बैल दिए; ये सब हारून याजक के पुत्र ईतामार के अधिकार में किए गए।


## Numbers 7:9 (id: 204007009)

9परन्तु कहातियों को उसने कुछ न दिया, क्योंकि उनके लिये पवित्र वस्तुओं की यह सेवकाई थी कि वह उसे अपने कंधों पर उठा लिया करें।


## Numbers 7:10 (id: 204007010)

10फिर जब वेदी का अभिषेक हुआ तब प्रधान उसके संस्कार की भेंट वेदी के समीप ले जाने लगे।


## Numbers 7:11 (id: 204007011)

11तब यहोवा ने मूसा से कहा, “वेदी के संस्कार के लिये प्रधान लोग अपनी\-अपनी भेंट अपने\-अपने नियत दिन पर चढ़ाएँ।”


## Numbers 7:12 (id: 204007012)

12इसलिए जो पुरुष पहले दिन अपनी भेंट ले गया वह यहूदा गोत्रवाले अम्मीनादाब का पुत्र नहशोन था;


## Numbers 7:13 (id: 204007013)

13उसकी भेंट यह थी, अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:14 (id: 204007014)

14फिर धूप से भरा हुआ दस शेकेल सोने का एक धूपदान;


## Numbers 7:15 (id: 204007015)

15होमबलि के लिये एक बछड़ा, एक मेढ़ा, और एक वर्ष का एक भेड़ी का बच्चा;


## Numbers 7:16 (id: 204007016)

16पापबलि के लिये एक बकरा;


## Numbers 7:17 (id: 204007017)

17और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। अम्मीनादाब के पुत्र नहशोन की यही भेंट थी।


## Numbers 7:18 (id: 204007018)

18दूसरे दिन इस्साकार का प्रधान सूआर का पुत्र नतनेल भेंट ले आया;


## Numbers 7:19 (id: 204007019)

19वह यह थी, अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:20 (id: 204007020)

20फिर धूप से भरा हुआ दस शेकेल सोने का एक धूपदान;


## Numbers 7:21 (id: 204007021)

21होमबलि के लिये एक बछड़ा, एक मेढ़ा, और एक वर्ष का एक भेड़ी का बच्चा;


## Numbers 7:22 (id: 204007022)

22पापबलि के लिये एक बकरा;


## Numbers 7:23 (id: 204007023)

23और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। सूआर के पुत्र नतनेल की यही भेंट थी।


## Numbers 7:24 (id: 204007024)

24और तीसरे दिन जबूलूनियों का प्रधान हेलोन का पुत्र एलीआब यह भेंट ले आया,


## Numbers 7:25 (id: 204007025)

25अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:26 (id: 204007026)

26फिर धूप से भरा हुआ दस शेकेल सोने का एक धूपदान;


## Numbers 7:27 (id: 204007027)

27होमबलि के लिये एक बछड़ा, एक मेढ़ा, और एक वर्ष का एक भेड़ी का बच्चा;


## Numbers 7:28 (id: 204007028)

28पापबलि के लिये एक बकरा;


## Numbers 7:29 (id: 204007029)

29और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। हेलोन के पुत्र एलीआब की यही भेंट थी।


## Numbers 7:30 (id: 204007030)

30और चौथे दिन रूबेनियों का प्रधान शदेऊर का पुत्र एलीसूर यह भेंट ले आया,


## Numbers 7:31 (id: 204007031)

31अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:32 (id: 204007032)

32फिर धूप से भरा हुआ दस शेकेल सोने का एक धूपदान;


## Numbers 7:33 (id: 204007033)

33होमबलि के लिये एक बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:34 (id: 204007034)

34पापबलि के लिये एक बकरा;


## Numbers 7:35 (id: 204007035)

35और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। शदेऊर के पुत्र एलीसूर की यही भेंट थी।


## Numbers 7:36 (id: 204007036)

36पाँचवें दिन शिमोनियों का प्रधान सूरीशद्दै का पुत्र शलूमीएल यह भेंट ले आया,


## Numbers 7:37 (id: 204007037)

37अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:38 (id: 204007038)

38फिर धूप से भरा हुआ दस शेकेल सोने का एक धूपदान;


## Numbers 7:39 (id: 204007039)

39होमबलि के लिये एक बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:40 (id: 204007040)

40पापबलि के लिये एक बकरा;


## Numbers 7:41 (id: 204007041)

41और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। सूरीशद्दै के पुत्र शलूमीएल की यही भेंट थी।


## Numbers 7:42 (id: 204007042)

42और छठवें दिन गादियों का प्रधान दूएल का पुत्र एल्यासाप यह भेंट ले आया,


## Numbers 7:43 (id: 204007043)

43अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:44 (id: 204007044)

44फिर धूप से भरा हुआ दस शेकेल सोने का एक धूपदान;


## Numbers 7:45 (id: 204007045)

45होमबलि के लिये एक बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:46 (id: 204007046)

46पापबलि के लिये एक बकरा;


## Numbers 7:47 (id: 204007047)

47और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। दूएल के पुत्र एल्यासाप की यही भेंट थी।


## Numbers 7:48 (id: 204007048)

48सातवें दिन एप्रैमियों का प्रधान अम्मीहूद का पुत्र एलीशामा यह भेंट ले आया,


## Numbers 7:49 (id: 204007049)

49अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:50 (id: 204007050)

50फिर धूप से भरा हुआ दस शेकेल सोने का एक धूपदान;


## Numbers 7:51 (id: 204007051)

51होमबलि के लिये एक बछड़ा, एक मेढ़ा, और एक वर्ष का एक भेड़ी का बच्चा;


## Numbers 7:52 (id: 204007052)

52पापबलि के लिये एक बकरा;


## Numbers 7:53 (id: 204007053)

53और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। अम्मीहूद के पुत्र एलीशामा की यही भेंट थी।


## Numbers 7:54 (id: 204007054)

54आठवें दिन मनश्शेइयों का प्रधान पदासूर का पुत्र गम्लीएल यह भेंट ले आया,


## Numbers 7:55 (id: 204007055)

55अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:56 (id: 204007056)

56फिर धूप से भरा हुआ दस शेकेल सोने का एक धूपदान;


## Numbers 7:57 (id: 204007057)

57होमबलि के लिये एक बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:58 (id: 204007058)

58पापबलि के लिये एक बकरा;


## Numbers 7:59 (id: 204007059)

59और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। पदासूर के पुत्र गम्लीएल की यही भेंट थी।


## Numbers 7:60 (id: 204007060)

60नवें दिन बिन्यामीनियों का प्रधान गिदोनी का पुत्र अबीदान यह भेंट ले आया,


## Numbers 7:61 (id: 204007061)

61अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:62 (id: 204007062)

62फिर धूप से भरा हुआ दस शेकेल सोने का एक धूपदान;


## Numbers 7:63 (id: 204007063)

63होमबलि के लिये एक बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:64 (id: 204007064)

64पापबलि के लिये एक बकरा;


## Numbers 7:65 (id: 204007065)

65और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। गिदोनी के पुत्र अबीदान की यही भेंट थी।


## Numbers 7:66 (id: 204007066)

66दसवें दिन दानियों का प्रधान अम्मीशद्दै का पुत्र अहीएजेर यह भेंट ले आया,


## Numbers 7:67 (id: 204007067)

67अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:68 (id: 204007068)

68फिर धूप से भरा हुआ दस शेकेल सोने का एक धूपदान;


## Numbers 7:69 (id: 204007069)

69होमबलि के लिये बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:70 (id: 204007070)

70पापबलि के लिये एक बकरा;


## Numbers 7:71 (id: 204007071)

71और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। अम्मीशद्दै के पुत्र अहीएजेर की यही भेंट थी।


## Numbers 7:72 (id: 204007072)

72ग्यारहवें दिन आशेरियों का प्रधान ओक्रान का पुत्र पगीएल यह भेंट ले आया।


## Numbers 7:73 (id: 204007073)

73अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:74 (id: 204007074)

74फिर धूप से भरा हुआ दस शेकेल सोने का धूपदान;


## Numbers 7:75 (id: 204007075)

75होमबलि के लिये एक बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:76 (id: 204007076)

76पापबलि के लिये एक बकरा;


## Numbers 7:77 (id: 204007077)

77और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। ओक्रान के पुत्र पगीएल की यही भेंट थी।


## Numbers 7:78 (id: 204007078)

78बारहवें दिन नप्तालियों का प्रधान एनान का पुत्र अहीरा यह भेंट ले आया,


## Numbers 7:79 (id: 204007079)

79अर्थात् पवित्रस्थान के शेकेल के हिसाब से एक सौ तीस शेकेल चाँदी का एक परात, और सत्तर शेकेल चाँदी का एक कटोरा, ये दोनों अन्नबलि के लिये तेल से सने हुए और मैदे से भरे हुए थे;


## Numbers 7:80 (id: 204007080)

80फिर धूप से भरा हुआ दस शेकेल सोने का एक धूपदान;


## Numbers 7:81 (id: 204007081)

81होमबलि के लिये एक बछड़ा, और एक मेढ़ा, और एक वर्ष का एक भेड़ी का बच्चा;


## Numbers 7:82 (id: 204007082)

82पापबलि के लिये एक बकरा;


## Numbers 7:83 (id: 204007083)

83और मेलबलि के लिये दो बैल, और पाँच मेढ़े, और पाँच बकरे, और एक\-एक वर्ष के पाँच भेड़ी के बच्चे। एनान के पुत्र अहीरा की यही भेंट थी।


## Numbers 7:84 (id: 204007084)

84वेदी के अभिषेक के समय इस्राएल के प्रधानों की ओर से उसके संस्कार की भेंट यही हुई, अर्थात् चाँदी के बारह परात, चाँदी के बारह कटोरे, और सोने के बारह धूपदान।


## Numbers 7:85 (id: 204007085)

85एक\-एक चाँदी का परात एक सौ तीस शेकेल का, और एक\-एक चाँदी का कटोरा सत्तर शेकेल का था; और पवित्रस्थान के शेकेल के हिसाब से ये सब चाँदी के पात्र दो हजार चार सौ शेकेल के थे।


## Numbers 7:86 (id: 204007086)

86फिर धूप से भरे हुए सोने के बारह धूपदान जो पवित्रस्थान के शेकेल के हिसाब से दस\-दस शेकेल के थे, वे सब धूपदान एक सौ बीस शेकेल सोने के थे।


## Numbers 7:87 (id: 204007087)

87फिर होमबलि के लिये सब मिलाकर बारह बछड़े, बारह मेढ़े, और एक\-एक वर्ष के बारह भेड़ी के बच्चे, अपने\-अपने अन्नबलि सहित थे; फिर पापबलि के सब बकरे बारह थे;


## Numbers 7:88 (id: 204007088)

88और मेलबलि के लिये सब मिलाकर चौबीस बैल, और साठ मेढ़े, और साठ बकरे, और एक\-एक वर्ष के साठ भेड़ी के बच्चे थे। वेदी के अभिषेक होने के बाद उसके संस्कार की भेंट यही हुई।


## Numbers 7:89 (id: 204007089)

89और जब मूसा यहोवा से बातें करने को मिलापवाले तम्बू में गया, तब उसने प्रायश्चित के ढकने पर से, जो साक्षीपत्र के सन्दूक के ऊपर था, दोनों करूबों के मध्य में से उसकी आवाज सुनी जो उससे बातें कर रहा था; और उसने (यहोवा) उससे बातें की।


## Numbers 8:1 (id: 204008001)

1फिर यहोवा ने मूसा से कहा,


## Numbers 8:2 (id: 204008002)

2“हारून को समझाकर यह कह कि जब जब तू दीपकों को जलाए तब\-तब सातों दीपक का प्रकाश दीवट के सामने हो।”


## Numbers 8:3 (id: 204008003)

3इसलिए हारून ने वैसा ही किया, अर्थात् जो आज्ञा यहोवा ने मूसा को दी थी उसी के अनुसार उसने दीपकों को जलाया कि वे दीवट के सामने उजियाला दें।


## Numbers 8:4 (id: 204008004)

4और दीवट की बनावट ऐसी थी, अर्थात् यह पाए से लेकर फूलों तक गढ़े हुए सोने का बनाया गया था; जो नमूना यहोवा ने मूसा को दिखलाया था उसी के अनुसार उसने दीवट को बनाया।


## Numbers 8:5 (id: 204008005)

5फिर यहोवा ने मूसा से कहा,


## Numbers 8:6 (id: 204008006)

6“इस्राएलियों के मध्य में से लेवियों को अलग लेकर शुद्ध कर।


## Numbers 8:7 (id: 204008007)

7उन्हें शुद्ध करने के लिये तू ऐसा कर, कि पावन करनेवाला जल उन पर छिड़क दे, फिर वे सर्वांग मुँण्ड़न कराएँ, और वस्त्र धोएँ, और वे अपने को शुद्ध करें।


## Numbers 8:8 (id: 204008008)

8तब वे तेल से सने हुए मैदे के अन्नबलि समेत एक बछड़ा ले लें, और तू पापबलि के लिये एक दूसरा बछड़ा लेना।


## Numbers 8:9 (id: 204008009)

9और तू लेवियों को मिलापवाले तम्बू के सामने पहुँचाना, और इस्राएलियों की सारी मण्डली को इकट्ठा करना।


## Numbers 8:10 (id: 204008010)

10तब तू लेवियों को यहोवा के आगे समीप ले आना, और इस्राएली अपने\-अपने हाथ उन पर रखें,


## Numbers 8:11 (id: 204008011)

11तब हारून लेवियों को यहोवा के सामने इस्राएलियों की ओर से हिलाई हुई भेंट करके अर्पण करे कि वे यहोवा की सेवा करनेवाले ठहरें।


## Numbers 8:12 (id: 204008012)

12तब लेवीय अपने\-अपने हाथ उन बछड़ों के सिरों पर रखें; तब तू लेवियों के लिये प्रायश्चित करने को एक बछड़ा पापबलि और दूसरा होमबलि करके यहोवा के लिये चढ़ाना।


## Numbers 8:13 (id: 204008013)

13और लेवियों को हारून और उसके पुत्रों के सम्मुख खड़ा करना, और उनको हिलाने की भेंट के लिये यहोवा को अर्पण करना।


## Numbers 8:14 (id: 204008014)

14“इस प्रकार तू उन्हें इस्राएलियों में से अलग करना, और वे मेरे ही ठहरेंगे।


## Numbers 8:15 (id: 204008015)

15और जब तू लेवियों को शुद्ध करके हिलाई हुई भेंट के लिये अर्पण कर चुके, उसके बाद वे मिलापवाले तम्बू सम्बंधी सेवा टहल करने के लिये अन्दर आया करें।


## Numbers 8:16 (id: 204008016)

16क्योंकि वे इस्राएलियों में से मुझे पूरी रीति से अर्पण किए हुए हैं; मैंने उनको सब इस्राएलियों में से एक\-एक स्त्री के पहलौठे के बदले अपना कर लिया है।


## Numbers 8:17 (id: 204008017)

17इस्राएलियों के पहलौठे, चाहे मनुष्य के हों, चाहे पशु के, सब मेरे हैं; क्योंकि मैंने उन्हें उस समय अपने लिये पवित्र ठहराया जब मैंने मिस्र देश के सब पहिलौठों को मार डाला।


## Numbers 8:18 (id: 204008018)

18और मैंने इस्राएलियों के सब पहिलौठों के बदले लेवियों को लिया है।


## Numbers 8:19 (id: 204008019)

19उन्हें लेकर मैंने हारून और उसके पुत्रों को इस्राएलियों में से दान करके दे दिया है, कि वे मिलापवाले तम्बू में इस्राएलियों के निमित्त सेवकाई और प्रायश्चित किया करें, कहीं ऐसा न हो कि जब इस्राएली पवित्रस्थान के समीप आएँ तब उन पर कोई महाविपत्ति आ पड़े।”


## Numbers 8:20 (id: 204008020)

20लेवियों के विषय यहोवा की यह आज्ञा पाकर मूसा और हारून और इस्राएलियों की सारी मण्डली ने उनके साथ ठीक वैसा ही किया।


## Numbers 8:21 (id: 204008021)

21लेवियों ने तो अपने को पाप से शुद्ध किया, और अपने वस्त्रों को धो डाला; और हारून ने उन्हें यहोवा के सामने हिलाई हुई भेंट के निमित्त अर्पण किया, और उन्हें शुद्ध करने को उनके लिये प्रायश्चित भी किया।


## Numbers 8:22 (id: 204008022)

22और उसके बाद लेवीय हारून और उसके पुत्रों के सामने मिलापवाले तम्बू में अपनी\-अपनी सेवकाई करने को गए; और जो आज्ञा यहोवा ने मूसा को लेवियों के विषय में दी थी, उसी के अनुसार वे उनसे व्यवहार करने लगे।


## Numbers 8:23 (id: 204008023)

23फिर यहोवा ने मूसा से कहा,


## Numbers 8:24 (id: 204008024)

24“जो लेवियों को करना है वह यह है, कि पच्चीस वर्ष की आयु से लेकर उससे अधिक आयु में वे मिलापवाले तम्बू सम्बंधी काम करने के लिये भीतर उपस्थित हुआ करें;


## Numbers 8:25 (id: 204008025)

25और जब पचास वर्ष के हों तो फिर उस सेवा के लिये न आए और न काम करें;


## Numbers 8:26 (id: 204008026)

26परन्तु वे अपने भाई\-बन्धुओं के साथ मिलापवाले तम्बू के पास रक्षा का काम किया करें, और किसी प्रकार की सेवकाई न करें। लेवियों को जो\-जो काम सौंपे जाएँ उनके विषय तू उनसे ऐसा ही करना।”


## Numbers 9:1 (id: 204009001)

1इस्राएलियों के मिस्र देश से निकलने के दूसरे वर्ष के पहले महीने में यहोवा ने सीनै के जंगल में मूसा से कहा,


## Numbers 9:2 (id: 204009002)

2“इस्राएली फसह नामक पर्व को उसके नियत समय पर मनाया करें।


## Numbers 9:3 (id: 204009003)

3अर्थात् इसी महीने के चौदहवें दिन को साँझ के समय तुम लोग उसे सब विधियों और नियमों के अनुसार मानना।”


## Numbers 9:4 (id: 204009004)

4तब मूसा ने इस्राएलियों से फसह मानने के लिये कह दिया।


## Numbers 9:5 (id: 204009005)

5और उन्होंने पहले महीने के चौदहवें दिन को साँझ के समय सीनै के जंगल में फसह को मनाया; और जो\-जो आज्ञाएँ यहोवा ने मूसा को दी थीं उन्हीं के अनुसार इस्राएलियों ने किया।


## Numbers 9:6 (id: 204009006)

6परन्तु कुछ लोग एक मनुष्य के शव के द्वारा अशुद्ध होने के कारण उस दिन फसह को न मना सके; वे उसी दिन मूसा और हारून के समीप जाकर मूसा से कहने लगे,


## Numbers 9:7 (id: 204009007)

7“हम लोग एक मनुष्य की लोथ के कारण अशुद्ध हैं; परन्तु हम क्यों रुके रहें, और इस्राएलियों के संग यहोवा का चढ़ावा नियत समय पर क्यों न चढ़ाएँ?”


## Numbers 9:8 (id: 204009008)

8मूसा ने उनसे कहा, “ठहरे रहो, मैं सुन लूँ कि यहोवा तुम्हारे विषय में क्या आज्ञा देता है।”


## Numbers 9:9 (id: 204009009)

9यहोवा ने मूसा से कहा,


## Numbers 9:10 (id: 204009010)

10“इस्राएलियों से कह कि चाहे तुम लोग चाहे तुम्हारे वंश में से कोई भी किसी लोथ के कारण अशुद्ध हो, या दूर की यात्रा पर हो, तो भी वह यहोवा के लिये फसह को माने।


## Numbers 9:11 (id: 204009011)

11वे उसे दूसरे महीने के चौदहवें दिन को साँझ के समय मनाएँ; और फसह के बलिपशु के माँस को अख़मीरी रोटी और कड़वे सागपात के साथ खाएँ।


## Numbers 9:12 (id: 204009012)

12और उसमें से कुछ भी सवेरे तक न रख छोड़े, और न उसकी कोई हड्डी तोड़े; वे फसह के पर्व को सारी विधियों के अनुसार मनाएँ।


## Numbers 9:13 (id: 204009013)

13परन्तु जो मनुष्य शुद्ध हो और यात्रा पर न हो, परन्तु फसह के पर्व को न माने, वह मनुष्य अपने लोगों में से नाश किया जाए, उस मनुष्य को यहोवा का चढ़ावा नियत समय पर न ले आने के कारण अपने पाप का बोझ उठाना पड़ेगा।


## Numbers 9:14 (id: 204009014)

14यदि कोई परदेशी तुम्हारे साथ रहकर चाहे कि यहोवा के लिये फसह मनाएँ, तो वह उसी विधि और नियम के अनुसार उसको माने; देशी और परदेशी दोनों के लिये तुम्हारी एक ही विधि हो।”


## Numbers 9:15 (id: 204009015)

15जिस दिन निवास जो, साक्षी का तम्बू भी कहलाता है, खड़ा किया गया, उस दिन बादल उस पर छा गया; और संध्या को वह निवास पर आग के समान दिखाई दिया और भोर तक दिखाई देता रहा।


## Numbers 9:16 (id: 204009016)

16प्रतिदिन ऐसा ही हुआ करता था; अर्थात् दिन को बादल छाया रहता, और रात को आग दिखाई देती थी।


## Numbers 9:17 (id: 204009017)

17और जब जब वह बादल तम्बू पर से उठ जाता तब इस्राएली प्रस्थान करते थे; और जिस स्थान पर बादल ठहर जाता वहीं इस्राएली अपने डेरे खड़े करते थे।


## Numbers 9:18 (id: 204009018)

18यहोवा की आज्ञा से इस्राएली कूच करते थे, और यहोवा ही की आज्ञा से वे डेरे खड़े भी करते थे; और जितने दिन तक वह बादल निवास पर ठहरा रहता, उतने दिन तक वे डेरे डाले पड़े रहते थे।


## Numbers 9:19 (id: 204009019)

19जब बादल बहुत दिन निवास पर छाया रहता, तब भी इस्राएली यहोवा की आज्ञा मानते, और प्रस्थान नहीं करते थे।


## Numbers 9:20 (id: 204009020)

20और कभी\-कभी वह बादल थोड़े ही दिन तक निवास पर रहता, और तब भी वे यहोवा की आज्ञा से डेरे डाले पड़े रहते थे; और फिर यहोवा की आज्ञा ही से वे प्रस्थान करते थे।


## Numbers 9:21 (id: 204009021)

21और कभी\-कभी बादल केवल संध्या से भोर तक रहता; और जब वह भोर को उठ जाता था तब वे प्रस्थान करते थे, और यदि वह रात दिन बराबर रहता, तो जब बादल उठ जाता, तब ही वे प्रस्थान करते थे।


## Numbers 9:22 (id: 204009022)

22वह बादल चाहे दो दिन, चाहे एक महीना, चाहे वर्ष भर, जब तक निवास पर ठहरा रहता, तब तक इस्राएली अपने डेरों में रहते और प्रस्थान नहीं करते थे; परन्तु जब वह उठ जाता तब वे प्रस्थान करते थे।


## Numbers 9:23 (id: 204009023)

23यहोवा की आज्ञा से वे अपने डेरे खड़े करते, और यहोवा ही की आज्ञा से वे प्रस्थान करते थे; जो आज्ञा यहोवा मूसा के द्वारा देता था, उसको वे माना करते थे।


## Numbers 10:1 (id: 204010001)

1फिर यहोवा ने मूसा से कहा,


## Numbers 10:2 (id: 204010002)

2“चाँदी की दो तुरहियां गढ़कर बनाई जाए; तू उनको मण्डली के बुलाने, और छावनियों के प्रस्थान करने में काम में लाना।


## Numbers 10:3 (id: 204010003)

3और जब वे दोनों फूँकी जाएँ, तब सारी मण्डली मिलापवाले तम्बू के द्वार पर तेरे पास इकट्ठी हो जाएँ।


## Numbers 10:4 (id: 204010004)

4यदि एक ही तुरही फूँकी जाए, तो प्रधान लोग जो इस्राएल के हजारों के मुख्य पुरुष हैं तेरे पास इकट्ठे हो जाएँ।


## Numbers 10:5 (id: 204010005)

5जब तुम लोग साँस बाँधकर फूँको, तो पूर्व दिशा की छावनियों का प्रस्थान हो।


## Numbers 10:6 (id: 204010006)

6और जब तुम दूसरी बार साँस बाँधकर फूँको, तब दक्षिण दिशा की छावनियों का प्रस्थान हो। उनके प्रस्थान करने के लिये वे साँस बाँधकर फूँकें।


## Numbers 10:7 (id: 204010007)

7जब लोगों को इकट्ठा करके सभा करनी हो तब भी फूँकना परन्तु साँस बाँधकर नहीं।


## Numbers 10:8 (id: 204010008)

8और हारून के पुत्र जो याजक हैं वे उन तुरहियों को फूँका करें। यह बात तुम्हारी पीढ़ी\-पीढ़ी के लिये सर्वदा की विधि रहे।


## Numbers 10:9 (id: 204010009)

9और जब तुम अपने देश में किसी सतानेवाले बैरी से लड़ने को निकलो, तब तुरहियों को साँस बाँधकर फूँकना, तब तुम्हारे परमेश्वर यहोवा को तुम्हारा स्मरण आएगा, और तुम अपने शत्रुओं से बचाए जाओगे।


## Numbers 10:10 (id: 204010010)

10अपने आनन्द के दिन में, और अपने नियत पर्वों में, और महीनों के आदि में, अपने होमबलियों और मेलबलियों के साथ उन तुरहियों को फूँकना; इससे तुम्हारे परमेश्वर को तुम्हारा स्मरण आएगा; मैं तुम्हारा परमेश्वर यहोवा हूँ।”


## Numbers 10:11 (id: 204010011)

11दूसरे वर्ष के दूसरे महीने के बीसवें दिन को बादल साक्षी के निवास के तम्बू पर से उठ गया,


## Numbers 10:12 (id: 204010012)

12तब इस्राएली सीनै के जंगल में से निकलकर प्रस्थान करके निकले; और बादल पारान नामक जंगल में ठहर गया।


## Numbers 10:13 (id: 204010013)

13उनका प्रस्थान यहोवा की उस आज्ञा के अनुसार जो उसने मूसा को दी थी आरम्भ हुआ।


## Numbers 10:14 (id: 204010014)

14और सबसे पहले तो यहूदियों की छावनी के झण्डे का प्रस्थान हुआ, और वे दल बाँधकर चले; और उनका सेनापति अम्मीनादाब का पुत्र नहशोन था।


## Numbers 10:15 (id: 204010015)

15और इस्साकारियों के गोत्र का सेनापति सूआर का पुत्र नतनेल था।


## Numbers 10:16 (id: 204010016)

16और जबूलूनियों के गोत्र का सेनापति हेलोन का पुत्र एलीआब था।


## Numbers 10:17 (id: 204010017)

17तब निवास का तम्बू उतारा गया, और गेर्शोनियों और मरारियों ने जो निवास के तम्बू को उठाते थे प्रस्थान किया।


## Numbers 10:18 (id: 204010018)

18फिर रूबेन की छावनी के झण्डे का कूच हुआ, और वे भी दल बनाकर चले; और उनका सेनापति शदेऊर का पुत्र एलीसूर था।


## Numbers 10:19 (id: 204010019)

19और शिमोनियों के गोत्र का सेनापति सूरीशद्दै का पुत्र शलूमीएल था।


## Numbers 10:20 (id: 204010020)

20और गादियों के गोत्र का सेनापति दूएल का पुत्र एल्यासाप था।


## Numbers 10:21 (id: 204010021)

21तब कहातियों ने पवित्र वस्तुओं को उठाए हुए प्रस्थान किया, और उनके पहुँचने तक गेर्शोनियों और मरारियों ने निवास के तम्बू को खड़ा कर दिया।


## Numbers 10:22 (id: 204010022)

22फिर एप्रैमियों की छावनी के झण्डे का कूच हुआ, और वे भी दल बनाकर चले; और उनका सेनापति अम्मीहूद का पुत्र एलीशामा था।


## Numbers 10:23 (id: 204010023)

23और मनश्शेइयों के गोत्र का सेनापति पदासूर का पुत्र गम्लीएल था।


## Numbers 10:24 (id: 204010024)

24और बिन्यामीनियों के गोत्र का सेनापति गिदोनी का पुत्र अबीदान था।


## Numbers 10:25 (id: 204010025)

25फिर दानियों की छावनी जो सब छावनियों के पीछे थी, उसके झण्डे का प्रस्थान हुआ, और वे भी दल बनाकर चले; और उनका सेनापति अम्मीशद्दै का पुत्र अहीएजेर था।


## Numbers 10:26 (id: 204010026)

26और आशेरियों के गोत्र का सेनापति ओक्रान का पुत्र पगीएल था।


## Numbers 10:27 (id: 204010027)

27और नप्तालियों के गोत्र का सेनापति एनान का पुत्र अहीरा था।


## Numbers 10:28 (id: 204010028)

28इस्राएली इसी प्रकार अपने\-अपने दलों के अनुसार प्रस्थान करते, और आगे बढ़ा करते थे।


## Numbers 10:29 (id: 204010029)

29मूसा ने अपने ससुर रूएल मिद्यानी के पुत्र होबाब से कहा, “हम लोग उस स्थान की यात्रा करते हैं जिसके विषय में यहोवा ने कहा है, ‘मैं उसे तुम को दूँगा’; इसलिए तू भी हमारे संग चल, और हम तेरी भलाई करेंगे; क्योंकि यहोवा ने इस्राएल के विषय में भला ही कहा है।”


## Numbers 10:30 (id: 204010030)

30होबाब ने उसे उत्तर दिया, “मैं नहीं जाऊँगा; मैं अपने देश और कुटुम्बियों में लौट जाऊँगा।”


## Numbers 10:31 (id: 204010031)

31फिर मूसा ने कहा, “हमको न छोड़, क्योंकि जंगल में कहाँ\-कहाँ डेरा खड़ा करना चाहिये, यह तुझे ही मालूम है, तू हमारे लिए आँखों का काम करना।


## Numbers 10:32 (id: 204010032)

32और यदि तू हमारे संग चले, तो निश्चय जो भलाई यहोवा हम से करेगा उसी के अनुसार हम भी तुझ से वैसा ही करेंगे।”


## Numbers 10:33 (id: 204010033)

33फिर इस्राएलियों ने यहोवा के पर्वत से प्रस्थान करके तीन दिन की यात्रा की; और उन तीनों दिनों के मार्ग में यहोवा की वाचा का सन्दूक उनके लिये विश्राम का स्थान ढूँढ़ता हुआ उनके आगे\-आगे चलता रहा।


## Numbers 10:34 (id: 204010034)

34और जब वे छावनी के स्थान से प्रस्थान करते थे तब दिन भर यहोवा का बादल उनके ऊपर छाया रहता था।


## Numbers 10:35 (id: 204010035)

35और जब जब सन्दूक का प्रस्थान होता था तब\-तब मूसा यह कहा करता था, “हे यहोवा, उठ, और तेरे शत्रु तितर\-बितर हो जाएँ, और तेरे बैरी तेरे सामने से भाग जाएँ।”


## Numbers 10:36 (id: 204010036)

36और जब जब वह ठहर जाता था तब\-तब मूसा कहा करता था, “हे यहोवा, हजारों\-हजार इस्राएलियों में लौटकर आ जा।”


## Numbers 11:1 (id: 204011001)

1फिर वे लोग बुड़बुड़ाने और यहोवा के सुनते बुरा कहने लगे; अतः यहोवा ने सुना, और उसका कोप भड़क उठा, और यहोवा की आग उनके मध्य में जल उठी, और छावनी के एक किनारे से भस्म करने लगी।


## Numbers 11:2 (id: 204011002)

2तब लोग मूसा के पास आकर चिल्लाए; और मूसा ने यहोवा से प्रार्थना की, तब वह आग बुझ गई,


## Numbers 11:3 (id: 204011003)

3और उस स्थान का नाम तबेरा पड़ा, क्योंकि यहोवा की आग उनके मध्य में जल उठी थी।


## Numbers 11:4 (id: 204011004)

4फिर जो मिली\-जुली भीड़ उनके साथ थी, वह बेहतर भोजन की लालसा करने लगी; और फिर इस्राएली भी रोने और कहने लगे, “हमें माँस खाने को कौन देगा?


## Numbers 11:5 (id: 204011005)

5हमें वे मछलियाँ स्मरण हैं जो हम मिस्र में सेंत\-मेंत खाया करते थे, और वे खीरे, और खरबूजे, और गन्दने, और प्याज, और लहसुन भी;


## Numbers 11:6 (id: 204011006)

6परन्तु अब हमारा जी घबरा गया है, यहाँ पर इस मन्ना को छोड़ और कुछ भी देख नहीं पड़ता।”


## Numbers 11:7 (id: 204011007)

7मन्ना तो धनिये के समान था, और उसका रंग रूप मोती के समान था।


## Numbers 11:8 (id: 204011008)

8लोग इधर\-उधर जाकर उसे बटोरते, और चक्की में पीसते या ओखली में कूटते थे, फिर तसले में पकाते, और उसके फुलके बनाते थे; और उसका स्वाद तेल में बने हुए पूए के समान था।


## Numbers 11:9 (id: 204011009)

9और रात को छावनी में ओस पड़ती थी तब उसके साथ मन्ना भी गिरता था।


## Numbers 11:10 (id: 204011010)

10और मूसा ने सब घरानों के आदमियों को अपने\-अपने डेरे के द्वार पर रोते सुना; और यहोवा का कोप अत्यन्त भड़का, और मूसा को भी उनका बुड़बुड़ाना बुरा लगा।


## Numbers 11:11 (id: 204011011)

11तब मूसा ने यहोवा से कहा, “तू अपने दास से यह बुरा व्यवहार क्यों करता है? और क्या कारण है कि मैंने तेरी दृष्टि में अनुग्रह नहीं पाया, कि तूने इन सब लोगों का भार मुझ पर डाला है?


## Numbers 11:12 (id: 204011012)

12क्या ये सब लोग मेरी ही कोख में पड़े थे? क्या मैं ही ने उनको उत्पन्न किया, जो तू मुझसे कहता है, कि जैसे पिता दूध पीते बालक को अपनी गोद में उठाए\-उठाए फिरता है, वैसे ही मैं इन लोगों को अपनी गोद में उठाकर उस देश में ले जाऊँ, जिसके देने की शपथ तूने उनके पूर्वजों से खाई है?


## Numbers 11:13 (id: 204011013)

13मुझे इतना माँस कहाँ से मिले कि इन सब लोगों को दूँ? ये तो यह कह\-कहकर मेरे पास रो रहे हैं, कि तू हमें माँस खाने को दे।


## Numbers 11:14 (id: 204011014)

14मैं अकेला इन सब लोगों का भार नहीं सम्भाल सकता, क्योंकि यह मेरी शक्ति के बाहर है।


## Numbers 11:15 (id: 204011015)

15और यदि तुझे मेरे साथ यही व्यवहार करना है, तो मुझ पर तेरा इतना अनुग्रह हो, कि तू मेरे प्राण एकदम ले ले, जिससे मैं अपनी दुर्दशा न देखने पाऊँ।”


## Numbers 11:16 (id: 204011016)

16यहोवा ने मूसा से कहा, “इस्राएली पुरनियों में से सत्तर ऐसे पुरुष मेरे पास इकट्ठे कर, जिनको तू जानता है कि वे प्रजा के पुरनिये और उनके सरदार हैं और मिलापवाले तम्बू के पास ले आ, कि वे तेरे साथ यहाँ खड़े हों।


## Numbers 11:17 (id: 204011017)

17तब मैं उतरकर तुझ से वहाँ बातें करूँगा; और जो आत्मा तुझ में है उसमें से कुछ लेकर उनमें समवाऊँगा; और वे इन लोगों का भार तेरे संग उठाए रहेंगे, और तुझे उसको अकेले उठाना न पड़ेगा।


## Numbers 11:18 (id: 204011018)

18और लोगों से कह, ‘कल के लिये अपने को पवित्र करो, तब तुम्हें माँस खाने को मिलेगा; क्योंकि तुम यहोवा के सुनते हुए यह कह\-कहकर रोए हो, कि हमें माँस खाने को कौन देगा? हम मिस्र ही में भले थे। इसलिए यहोवा तुम को माँस खाने को देगा, और तुम खाओगे।


## Numbers 11:19 (id: 204011019)

19फिर तुम एक दिन, या दो, या पाँच, या दस, या बीस दिन ही नहीं,


## Numbers 11:20 (id: 204011020)

20परन्तु महीने भर उसे खाते रहोगे, जब तक वह तुम्हारे नथनों से निकलने न लगे और तुम को उससे घृणा न हो जाए, क्योंकि तुम लोगों ने यहोवा को जो तुम्हारे मध्य में है तुच्छ जाना है, और उसके सामने यह कहकर रोए हो कि हम मिस्र से क्यों निकल आए?’”


## Numbers 11:21 (id: 204011021)

21फिर मूसा ने कहा, “जिन लोगों के बीच मैं हूँ उनमें से छः लाख तो प्यादे ही हैं; और तूने कहा है कि मैं उन्हें इतना माँस दूँगा, कि वे महीने भर उसे खाते ही रहेंगे।


## Numbers 11:22 (id: 204011022)

22क्या वे सब भेड़\-बकरी गाय\-बैल उनके लिये मारे जाएँ कि उनको माँस मिले? या क्या समुद्र की सब मछलियाँ उनके लिये इकट्ठी की जाएँ, कि उनको माँस मिले?”


## Numbers 11:23 (id: 204011023)

23यहोवा ने मूसा से कहा, “क्या यहोवा का हाथ छोटा हो गया है? अब तू देखेगा कि मेरा वचन जो मैंने तुझ से कहा है वह पूरा होता है कि नहीं।”


## Numbers 11:24 (id: 204011024)

24तब मूसा ने बाहर जाकर प्रजा के लोगों को यहोवा की बातें कह सुनाईं; और उनके पुरनियों में से सत्तर पुरुष इकट्ठा करके तम्बू के चारों ओर खड़े किए।


## Numbers 11:25 (id: 204011025)

25तब यहोवा बादल में होकर उतरा और उसने मूसा से बातें कीं, और जो आत्मा उसमें था उसमें से लेकर उन सत्तर पुरनियों में समवा दिया; और जब वह आत्मा उनमें आया तब वे भविष्यद्वाणी करने लगे। परन्तु फिर और कभी न की।


## Numbers 11:26 (id: 204011026)

26परन्तु दो मनुष्य छावनी में रह गए थे, जिसमें से एक का नाम एलदाद और दूसरे का मेदाद था, उनमें भी आत्मा आया; ये भी उन्हीं में से थे जिनके नाम लिख लिए गये थे, पर तम्बू के पास न गए थे, और वे छावनी ही में भविष्यद्वाणी करने लगे।


## Numbers 11:27 (id: 204011027)

27तब किसी जवान ने दौड़कर मूसा को बताया, कि एलदाद और मेदाद छावनी में भविष्यद्वाणी कर रहे हैं।


## Numbers 11:28 (id: 204011028)

28तब नून का पुत्र यहोशू, जो मूसा का टहलुआ और उसके चुने हुए वीरों में से था, उसने मूसा से कहा, “हे मेरे स्वामी मूसा, उनको रोक दे।”


## Numbers 11:29 (id: 204011029)

29मूसा ने उससे कहा, “क्या तू मेरे कारण जलता है? भला होता कि यहोवा की सारी प्रजा के लोग भविष्यद्वक्ता होते, और यहोवा अपना आत्मा उन सभी में समवा देता!”


## Numbers 11:30 (id: 204011030)

30तब फिर मूसा इस्राएल के पुरनियों समेत छावनी में चला गया।


## Numbers 11:31 (id: 204011031)

31तब यहोवा की ओर से एक बड़ी आँधी आई, और वह समुद्र से बटेरें उड़ाकर छावनी पर और उसके चारों ओर इतनी ले आई, कि वे इधर\-उधर एक दिन के मार्ग तक भूमि पर दो हाथ के लगभग ऊँचे तक छा गए।


## Numbers 11:32 (id: 204011032)

32और लोगों ने उठकर उस दिन भर और रात भर, और दूसरे दिन भी दिन भर बटेरों को बटोरते रहे; जिसने कम से कम बटोरा उसने दस होमेर बटोरा; और उन्होंने उन्हें छावनी के चारों ओर फैला दिया।


## Numbers 11:33 (id: 204011033)

33माँस उनके मुँह ही में था, और वे उसे खाने न पाए थे कि यहोवा का कोप उन पर भड़क उठा, और उसने उनको बहुत बड़ी मार से मारा।


## Numbers 11:34 (id: 204011034)

34और उस स्थान का नाम किब्रोतहत्तावा पड़ा, क्योंकि जिन लोगों ने माँस की लालसा की थी उनको वहाँ मिट्टी दी गई।


## Numbers 11:35 (id: 204011035)

35फिर इस्राएली किब्रोतहत्तावा से प्रस्थान करके हसेरोत में पहुँचे, और वहीं रहे।


## Numbers 12:1 (id: 204012001)

1मूसा ने एक कूशी स्त्री के साथ विवाह कर लिया था। इसलिए मिर्याम और हारून उसकी उस विवाहिता कूशी स्त्री के कारण उसकी निन्दा करने लगे;


## Numbers 12:2 (id: 204012002)

2उन्होंने कहा, “क्या यहोवा ने केवल मूसा ही के साथ बातें की हैं? क्या उसने हम से भी बातें नहीं की?” उनकी यह बात यहोवा ने सुनी।


## Numbers 12:3 (id: 204012003)

3मूसा तो पृथ्वी भर के रहनेवाले सब मनुष्यों से बहुत अधिक नम्र स्वभाव का था।


## Numbers 12:4 (id: 204012004)

4इसलिए यहोवा ने एकाएक मूसा और हारून और मिर्याम से कहा, “तुम तीनों मिलापवाले तम्बू के पास निकल आओ।” तब वे तीनों निकल आए।


## Numbers 12:5 (id: 204012005)

5तब यहोवा ने बादल के खम्भे में उतरकर तम्बू के द्वार पर खड़ा होकर हारून और मिर्याम को बुलाया; अतः वे दोनों उसके पास निकल आए।


## Numbers 12:6 (id: 204012006)

6तब यहोवा ने कहा, “मेरी बातें सुनो यदि तुम में कोई भविष्यद्वक्ता हो, तो उस पर मैं यहोवा दर्शन के द्वारा अपने आपको प्रगट करूँगा, या स्वप्न में उससे बातें करूँगा।


## Numbers 12:7 (id: 204012007)

7परन्तु मेरा दास मूसा ऐसा नहीं है; वह तो मेरे सब घराने में विश्वासयोग्य है।


## Numbers 12:8 (id: 204012008)

8उससे मैं गुप्त रीति से नहीं, परन्तु आमने\-सामने और प्रत्यक्ष होकर बातें करता हूँ; और वह यहोवा का स्वरूप निहारने पाता है। इसलिए तुम मेरे दास मूसा की निन्दा करते हुए क्यों नहीं डरे?”


## Numbers 12:9 (id: 204012009)

9तब यहोवा का कोप उन पर भड़का, और वह चला गया;


## Numbers 12:10 (id: 204012010)

10तब वह बादल तम्बू के ऊपर से उठ गया, और मिर्याम कोढ़ से हिम के समान श्वेत हो गई। और हारून ने मिर्याम की ओर दृष्टि की, और देखा कि वह कोढ़िन हो गई है।


## Numbers 12:11 (id: 204012011)

11तब हारून मूसा से कहने लगा, “हे मेरे प्रभु, हम दोनों ने जो मूर्खता की वरन् पाप भी किया, यह पाप हम पर न लगने दे।


## Numbers 12:12 (id: 204012012)

12और मिर्याम को उस मरे हुए के समान न रहने दे, जिसकी देह अपनी माँ के पेट से निकलते ही अधगली हो।”


## Numbers 12:13 (id: 204012013)

13अतः मूसा ने यह कहकर यहोवा की दुहाई दी, “हे परमेश्वर, कृपा कर, और उसको चंगा कर।”


## Numbers 12:14 (id: 204012014)

14यहोवा ने मूसा से कहा, “यदि उसके पिता ने उसके मुँह पर थूका ही होता, तो क्या सात दिन तक वह लज्जित न रहती? इसलिए वह सात दिन तक छावनी से बाहर बन्द रहे, उसके बाद वह फिर भीतर आने पाए।”


## Numbers 12:15 (id: 204012015)

15अतः मिर्याम सात दिन तक छावनी से बाहर बन्द रही, और जब तक मिर्याम फिर आने न पाई तब तक लोगों ने प्रस्थान न किया।


## Numbers 12:16 (id: 204012016)

16उसके बाद उन्होंने हसेरोत से प्रस्थान करके पारान नामक जंगल में अपने डेरे खड़े किए।


## Numbers 13:1 (id: 204013001)

1फिर यहोवा ने मूसा से कहा,


## Numbers 13:2 (id: 204013002)

2“कनान देश जिसे मैं इस्राएलियों को देता हूँ, उसका भेद लेने के लिये पुरुषों को भेज; वे उनके पितरों के प्रति गोत्र के एक\-एक प्रधान पुरुष हों।”


## Numbers 13:3 (id: 204013003)

3यहोवा से यह आज्ञा पाकर मूसा ने ऐसे पुरुषों को पारान जंगल से भेज दिया, जो सब के सब इस्राएलियों के प्रधान थे।


## Numbers 13:4 (id: 204013004)

4उनके नाम ये हैं रूबेन के गोत्र में से जक्कूर का पुत्र शम्मू;


## Numbers 13:5 (id: 204013005)

5शिमोन के गोत्र में से होरी का पुत्र शापात;


## Numbers 13:6 (id: 204013006)

6यहूदा के गोत्र में से यपुन्ने का पुत्र कालेब;


## Numbers 13:7 (id: 204013007)

7इस्साकार के गोत्र में से यूसुफ का पुत्र यिगाल;


## Numbers 13:8 (id: 204013008)

8एप्रैम के गोत्र में से नून का पुत्र होशे;


## Numbers 13:9 (id: 204013009)

9बिन्यामीन के गोत्र में से रापू का पुत्र पलती;


## Numbers 13:10 (id: 204013010)

10जबूलून के गोत्र में से सोदी का पुत्र गद्दीएल;


## Numbers 13:11 (id: 204013011)

11यूसुफ वंशियों में, मनश्शे के गोत्र में से सूसी का पुत्र गद्दी;


## Numbers 13:12 (id: 204013012)

12दान के गोत्र में से गमल्ली का पुत्र अम्मीएल;


## Numbers 13:13 (id: 204013013)

13आशेर के गोत्र में से मीकाएल का पुत्र सतूर;


## Numbers 13:14 (id: 204013014)

14नप्ताली के गोत्र में से वोप्सी का पुत्र नहूबी;


## Numbers 13:15 (id: 204013015)

15गाद के गोत्र में से माकी का पुत्र गूएल।


## Numbers 13:16 (id: 204013016)

16जिन पुरुषों को मूसा ने देश का भेद लेने के लिये भेजा था उनके नाम ये ही हैं। और नून के पुत्र होशे का नाम मूसा ने यहोशू रखा।


## Numbers 13:17 (id: 204013017)

17उनको कनान देश के भेद लेने को भेजते समय मूसा ने कहा, “इधर से, अर्थात् दक्षिण देश होकर जाओ,


## Numbers 13:18 (id: 204013018)

18और पहाड़ी देश में जाकर उस देश को देख लो कि कैसा है, और उसमें बसे हुए लोगों को भी देखो कि वे बलवान हैं या निर्बल, थोड़े हैं या बहुत,


## Numbers 13:19 (id: 204013019)

19और जिस देश में वे बसे हुए हैं वह कैसा है, अच्छा या बुरा, और वे कैसी\-कैसी बस्तियों में बसे हुए हैं, और तम्बुओं में रहते हैं या गढ़ अथवा किलों में रहते हैं,


## Numbers 13:20 (id: 204013020)

20और वह देश कैसा है, उपजाऊ है या बंजर है, और उसमें वृक्ष हैं या नहीं। और तुम हियाव बाँधे चलो, और उस देश की उपज में से कुछ लेते भी आना।” वह समय पहली पक्की दाखों का था।


## Numbers 13:21 (id: 204013021)

21इसलिए वे चल दिए, और सीन नामक जंगल से ले रहोब तक, जो हमात के मार्ग में है, सारे देश को देख\-भाल कर उसका भेद लिया।


## Numbers 13:22 (id: 204013022)

22वे दक्षिण देश होकर चले, और हेब्रोन तक गए; वहाँ अहीमन, शेशै, और तल्मै नामक अनाकवंशी रहते थे। हेब्रोन मिस्र के सोअन से सात वर्ष पहले बसाया गया था।


## Numbers 13:23 (id: 204013023)

23तब वे एशकोल नामक नाले तक गए, और वहाँ से एक डाली दाखों के गुच्छे समेत तोड़ ली, और दो मनुष्य उसे एक लाठी पर लटकाए हुए उठा ले चले गए; और वे अनारों और अंजीरों में से भी कुछ कुछ ले आए।


## Numbers 13:24 (id: 204013024)

24इस्राएली वहाँ से जो दाखों का गुच्छा तोड़ ले आए थे, इस कारण उस स्थान का नाम एशकोल नाला रखा गया।


## Numbers 13:25 (id: 204013025)

25चालीस दिन के बाद वे उस देश का भेद लेकर लौट आए।


## Numbers 13:26 (id: 204013026)

26और पारान जंगल के कादेश नामक स्थान में मूसा और हारून और इस्राएलियों की सारी मण्डली के पास पहुँचे; और उनको और सारी मण्डली को सन्देशा दिया, और उस देश के फल उनको दिखाए।


## Numbers 13:27 (id: 204013027)

27उन्होंने मूसा से यह कहकर वर्णन किया, “जिस देश में तूने हमको भेजा था उसमें हम गए; उसमें सचमुच दूध और मधु की धाराएँ बहती हैं, और उसकी उपज में से यही है।


## Numbers 13:28 (id: 204013028)

28परन्तु उस देश के निवासी बलवान हैं, और उसके नगर गढ़वाले हैं और बहुत बड़े हैं; और फिर हमने वहाँ अनाकवंशियों को भी देखा।


## Numbers 13:29 (id: 204013029)

29दक्षिण देश में तो अमालेकी बसे हुए हैं; और पहाड़ी देश में हित्ती, यबूसी, और एमोरी रहते हैं; और समुद्र के किनारे\-किनारे और यरदन नदी के तट पर कनानी बसे हुए हैं।”


## Numbers 13:30 (id: 204013030)

30पर कालेब ने मूसा के सामने प्रजा के लोगों को चुप कराने के विचार से कहा, “हम अभी चढ़कर उस देश को अपना कर लें; क्योंकि निःसन्देह हम में ऐसा करने की शक्ति है।”


## Numbers 13:31 (id: 204013031)

31पर जो पुरुष उसके संग गए थे उन्होंने कहा, “उन लोगों पर चढ़ने की शक्ति हम में नहीं है; क्योंकि वे हम से बलवान हैं।”


## Numbers 13:32 (id: 204013032)

32और उन्होंने इस्राएलियों के सामने उस देश की जिसका भेद उन्होंने लिया था यह कहकर निन्दा भी की, “वह देश जिसका भेद लेने को हम गये थे ऐसा है, जो अपने निवासियों को निगल जाता है; और जितने पुरुष हमने उसमें देखे वे सब के सब बड़े डील\-डौल के हैं।


## Numbers 13:33 (id: 204013033)

33फिर हमने वहाँ नपीलों को, अर्थात् नपीली जातिवाले अनाकवंशियों को देखा; और हम अपनी दृष्टि में तो उनके सामने टिड्डे के समान दिखाई पड़ते थे, और ऐसे ही उनकी दृष्टि में मालूम पड़ते थे।”


## Numbers 14:1 (id: 204014001)

1तब सारी मण्डली चिल्ला उठी; और रात भर वे लोग रोते ही रहे।


## Numbers 14:2 (id: 204014002)

2और सब इस्राएली मूसा और हारून पर बुड़बुड़ाने लगे; और सारी मण्डली उससे कहने लगी, “भला होता कि हम मिस्र ही में मर जाते! या इस जंगल ही में मर जाते!


## Numbers 14:3 (id: 204014003)

3यहोवा हमको उस देश में ले जाकर क्यों तलवार से मरवाना चाहता है? हमारी स्त्रियाँ और बाल\-बच्चे तो लूट में चले जाएँगे; क्या हमारे लिये अच्छा नहीं कि हम मिस्र देश को लौट जाएँ?”


## Numbers 14:4 (id: 204014004)

4फिर वे आपस में कहने लगे, “आओ, हम किसी को अपना प्रधान बना लें, और मिस्र को लौट चलें।”


## Numbers 14:5 (id: 204014005)

5तब मूसा और हारून इस्राएलियों की सारी मण्डली के सामने मुँह के बल गिरे।


## Numbers 14:6 (id: 204014006)

6और नून का पुत्र यहोशू और यपुन्ने का पुत्र कालेब, जो देश के भेद लेनेवालों में से थे, अपने\-अपने वस्त्र फाड़कर,


## Numbers 14:7 (id: 204014007)

7इस्राएलियों की सारी मण्डली से कहने लगे, “जिस देश का भेद लेने को हम इधर\-उधर घूमकर आए हैं, वह अत्यन्त उत्तम देश है।


## Numbers 14:8 (id: 204014008)

8यदि यहोवा हम से प्रसन्न हो, तो हमको उस देश में, जिसमें दूध और मधु की धाराएँ बहती हैं, पहुँचाकर उसे हमें दे देगा।


## Numbers 14:9 (id: 204014009)

9केवल इतना करो कि तुम यहोवा के विरुद्ध बलवा न करो; और न उस देश के लोगों से डरो, क्योंकि वे हमारी रोटी ठहरेंगे; छाया उनके ऊपर से हट गई है, और यहोवा हमारे संग है; उनसे न डरो।”


## Numbers 14:10 (id: 204014010)

10तब सारी मण्डली चिल्ला उठी, कि इनको पथरवाह करो। तब यहोवा का तेज मिलापवाले तम्बू में सब इस्राएलियों पर प्रकाशमान हुआ।


## Numbers 14:11 (id: 204014011)

11तब यहोवा ने मूसा से कहा, “ये लोग कब तक मेरा तिरस्कार करते रहेंगे? और मेरे सब आश्चर्यकर्मों को देखने पर भी कब तक मुझ पर विश्वास न करेंगे?


## Numbers 14:12 (id: 204014012)

12मैं उन्हें मरी से मारूँगा, और उनके निज भाग से उन्हें निकाल दूँगा, और तुझ से एक जाति उत्पन्न करूँगा जो उनसे बड़ी और बलवन्त होगी।”


## Numbers 14:13 (id: 204014013)

13मूसा ने यहोवा से कहा, “तब तो मिस्री जिनके मध्य में से तू अपनी सामर्थ्य दिखाकर उन लोगों को निकाल ले आया है यह सुनेंगे,


## Numbers 14:14 (id: 204014014)

14और इस देश के निवासियों से कहेंगे। उन्होंने तो यह सुना है कि तू जो यहोवा है इन लोगों के मध्य में रहता है; और प्रत्यक्ष दिखाई देता है, और तेरा बादल उनके ऊपर ठहरा रहता है, और तू दिन को बादल के खम्भे में, और रात को अग्नि के खम्भे में होकर इनके आगे\-आगे चला करता है।


## Numbers 14:15 (id: 204014015)

15इसलिए यदि तू इन लोगों को एक ही बार में मार डाले, तो जिन जातियों ने तेरी कीर्ति सुनी है वे कहेंगी,


## Numbers 14:16 (id: 204014016)

16कि यहोवा उन लोगों को उस देश में जिसे उसने उन्हें देने की शपथ खाई थी, पहुँचा न सका, इस कारण उसने उन्हें जंगल में घात कर डाला है।


## Numbers 14:17 (id: 204014017)

17इसलिए अब प्रभु की सामर्थ्य की महिमा तेरे कहने के अनुसार हो,


## Numbers 14:18 (id: 204014018)

18कि यहोवा कोप करने में धीरजवन्त और अति करुणामय है, और अधर्म और अपराध का क्षमा करनेवाला है, परन्तु वह दोषी को किसी प्रकार से निर्दोष न ठहराएगा, और पूर्वजों के अधर्म का दण्ड उनके बेटों, और पोतों, और परपोतों को देता है।


## Numbers 14:19 (id: 204014019)

19अब इन लोगों के अधर्म को अपनी बड़ी करुणा के अनुसार, और जैसे तू मिस्र से लेकर यहाँ तक क्षमा करता रहा है वैसे ही अब भी क्षमा कर दे।”


## Numbers 14:20 (id: 204014020)

20यहोवा ने कहा, “तेरी विनती के अनुसार मैं क्षमा करता हूँ;


## Numbers 14:21 (id: 204014021)

21परन्तु मेरे जीवन की शपथ सचमुच सारी पृथ्वी यहोवा की महिमा से परिपूर्ण हो जाएगी;


## Numbers 14:22 (id: 204014022)

22उन सब लोगों ने जिन्होंने मेरी महिमा मिस्र देश में और जंगल में देखी, और मेरे किए हुए आश्चर्यकर्मों को देखने पर भी दस बार मेरी परीक्षा की, और मेरी बातें नहीं मानी,


## Numbers 14:23 (id: 204014023)

23इसलिए जिस देश के विषय मैंने उनके पूर्वजों से शपथ खाई, उसको वे कभी देखने न पाएँगे; अर्थात् जितनों ने मेरा अपमान किया है उनमें से कोई भी उसे देखने न पाएगा।


## Numbers 14:24 (id: 204014024)

24परन्तु इस कारण से कि मेरे दास कालेब के साथ और ही आत्मा है, और उसने पूरी रीति से मेरा अनुकरण किया है, मैं उसको उस देश में जिसमें वह हो आया है पहुँचाऊँगा, और उसका वंश उस देश का अधिकारी होगा।


## Numbers 14:25 (id: 204014025)

25अमालेकी और कनानी लोग तराई में रहते हैं, इसलिए कल तुम घूमकर प्रस्थान करो, और लाल समुद्र के मार्ग से जंगल में जाओ।”


## Numbers 14:26 (id: 204014026)

26फिर यहोवा ने मूसा और हारून से कहा,


## Numbers 14:27 (id: 204014027)

27“यह बुरी मण्डली मुझ पर बुड़बुड़ाती रहती है, उसको मैं कब तक सहता रहूँ? इस्राएली जो मुझ पर बुड़बुड़ाते रहते हैं, उनका यह बुड़बुड़ाना मैंने तो सुना है।


## Numbers 14:28 (id: 204014028)

28इसलिए उनसे कह कि यहोवा की यह वाणी है, कि मेरे जीवन की शपथ जो बातें तुम ने मेरे सुनते कही हैं, निःसन्देह मैं उसी के अनुसार तुम्हारे साथ व्यवहार करूँगा।


## Numbers 14:29 (id: 204014029)

29तुम्हारे शव इसी जंगल में पड़े रहेंगे; और तुम सब में से बीस वर्ष की या उससे अधिक आयु के जितने गिने गए थे, और मुझ पर बुड़बुड़ाते थे,


## Numbers 14:30 (id: 204014030)

30उसमें से यपुन्ने के पुत्र कालेब और नून के पुत्र यहोशू को छोड़ कोई भी उस देश में न जाने पाएगा, जिसके विषय मैंने शपथ खाई है कि तुम को उसमें बसाऊँगा।


## Numbers 14:31 (id: 204014031)

31परन्तु तुम्हारे बाल\-बच्चे जिनके विषय तुम ने कहा है, कि वे लूट में चले जाएँगे, उनको मैं उस देश में पहुँचा दूँगा; और वे उस देश को जान लेंगे जिसको तुम ने तुच्छ जाना है।


## Numbers 14:32 (id: 204014032)

32परन्तु तुम लोगों के शव इसी जंगल में पड़े रहेंगे।


## Numbers 14:33 (id: 204014033)

33और जब तक तुम्हारे शव जंगल में न गल जाएँ तब तक, अर्थात् चालीस वर्ष तक, तुम्हारे बाल\-बच्चे जंगल में तुम्हारे व्यभिचार का फल भोगते हुए भटकते रहेंगे।


## Numbers 14:34 (id: 204014034)

34जितने दिन तुम उस देश का भेद लेते रहे, अर्थात् चालीस दिन उनकी गिनती के अनुसार, एक दिन के बदले एक वर्ष, अर्थात् चालीस वर्ष तक तुम अपने अधर्म का दण्ड उठाए रहोगे, तब तुम जान लोगे कि मेरा विरोध क्या है।


## Numbers 14:35 (id: 204014035)

35मैं यहोवा यह कह चुका हूँ, कि इस बुरी मण्डली के लोग जो मेरे विरुद्ध इकट्ठे हुए हैं इसी जंगल में मर मिटेंगे; और निःसन्देह ऐसा ही करूँगा भी।”


## Numbers 14:36 (id: 204014036)

36तब जिन पुरुषों को मूसा ने उस देश के भेद लेने के लिये भेजा था, और उन्होंने लौटकर उस देश की नामधराई करके सारी मण्डली को कुड़कुड़ाने के लिये उभारा था,


## Numbers 14:37 (id: 204014037)

37उस देश की वे नामधराई करनेवाले पुरुष यहोवा के मारने से उसके सामने मर गये।


## Numbers 14:38 (id: 204014038)

38परन्तु देश के भेद लेनेवाले पुरुषों में से नून का पुत्र यहोशू और यपुन्ने का पुत्र कालेब दोनों जीवित रहे।


## Numbers 14:39 (id: 204014039)

39तब मूसा ने ये बातें सब इस्राएलियों को कह सुनाई और वे बहुत विलाप करने लगे।


## Numbers 14:40 (id: 204014040)

40और वे सवेरे उठकर यह कहते हुए पहाड़ की चोटी पर चढ़ने लगे, “हमने पाप किया है; परन्तु अब तैयार हैं, और उस स्थान को जाएँगे जिसके विषय यहोवा ने वचन दिया था।”


## Numbers 14:41 (id: 204014041)

41तब मूसा ने कहा, “तुम यहोवा की आज्ञा का उल्लंघन क्यों करते हो? यह सफल न होगा।


## Numbers 14:42 (id: 204014042)

42यहोवा तुम्हारे मध्य में नहीं है, मत चढ़ो, नहीं तो शत्रुओं से हार जाओगे।


## Numbers 14:43 (id: 204014043)

43वहाँ तुम्हारे आगे अमालेकी और कनानी लोग हैं, इसलिए तुम तलवार से मारे जाओगे; तुम यहोवा को छोड़कर फिर गए हो, इसलिए वह तुम्हारे संग नहीं रहेगा।”


## Numbers 14:44 (id: 204014044)

44परन्तु वे ढिठाई करके पहाड़ की चोटी पर चढ़ गए, परन्तु यहोवा की वाचा का सन्दूक, और मूसा, छावनी से न हटे।


## Numbers 14:45 (id: 204014045)

45तब अमालेकी और कनानी जो उस पहाड़ पर रहते थे उन पर चढ़ आए, और होर्मा तक उनको मारते चले आए।


## Numbers 15:1 (id: 204015001)

1फिर यहोवा ने मूसा से कहा,


## Numbers 15:2 (id: 204015002)

2“इस्राएलियों से कह कि जब तुम अपने निवास के देश में पहुँचो, जो मैं तुम्हें देता हूँ,


## Numbers 15:3 (id: 204015003)

3और यहोवा के लिये क्या होमबलि, क्या मेलबलि, कोई हव्य चढ़ाओं, चाहे वह विशेष मन्नत पूरी करने का हो चाहे स्वेच्छाबलि का हो, चाहे तुम्हारे नियत समयों में का हो, या वह चाहे गाय\-बैल चाहे भेड़\-बकरियों में का हो, जिससे यहोवा के लिये सुखदायक सुगन्ध हो;


## Numbers 15:4 (id: 204015004)

4तब उस होमबलि या मेलबलि के संग भेड़ के बच्चे यहोवा के लिये चौथाई हीन तेल से सना हुआ एपा का दसवाँ अंश मैदा अन्नबलि करके चढ़ाना,


## Numbers 15:5 (id: 204015005)

5और चौथाई हीन दाखमधु अर्घ करके देना।


## Numbers 15:6 (id: 204015006)

6और मेढ़े के बलि के साथ तिहाई हीन तेल से सना हुआ एपा का दो दसवाँ अंश मैदा अन्नबलि करके चढ़ाना;


## Numbers 15:7 (id: 204015007)

7और उसका अर्घ यहोवा को सुखदायक सुगन्ध देनेवाला तिहाई हीन दाखमधु देना।


## Numbers 15:8 (id: 204015008)

8और जब तू यहोवा को होमबलि या किसी विशेष मन्नत पूरी करने के लिये बलि या मेलबलि करके बछड़ा चढ़ाए,


## Numbers 15:9 (id: 204015009)

9तब बछड़े का चढ़ानेवाला उसके संग आधा हीन तेल से सना हुआ एपा का तीन दसवाँ अंश मैदा अन्नबलि करके चढ़ाए।


## Numbers 15:10 (id: 204015010)

10और उसका अर्घ आधा हीन दाखमधु चढ़ाए, वह यहोवा को सुखदायक सुगन्ध देनेवाला हव्य होगा।


## Numbers 15:11 (id: 204015011)

11“एक\-एक बछड़े, या मेढ़े, या भेड़ के बच्चे, या बकरी के बच्चे के साथ इसी रीति चढ़ावा चढ़ाया जाए।


## Numbers 15:12 (id: 204015012)

12तुम्हारे बलिपशुओं की जितनी गिनती हो, उसी गिनती के अनुसार एक\-एक के साथ ऐसा ही किया करना।


## Numbers 15:13 (id: 204015013)

13जितने देशी हों वे यहोवा को सुखदायक सुगन्ध देनेवाला हव्य चढ़ाते समय ये काम इसी रीति से किया करें।


## Numbers 15:14 (id: 204015014)

14“और यदि कोई परदेशी तुम्हारे संग रहता हो, या तुम्हारी किसी पीढ़ी में तुम्हारे बीच कोई रहनेवाला हो, और वह यहोवा को सुखदायक सुगन्ध देनेवाला हव्य चढ़ाना चाहे, तो जिस प्रकार तुम करोगे उसी प्रकार वह भी करे।


## Numbers 15:15 (id: 204015015)

15मण्डली के लिये, अर्थात् तुम्हारे और तुम्हारे संग रहनेवाले परदेशी दोनों के लिये एक ही विधि हो; तुम्हारी पीढ़ी\-पीढ़ी में यह सदा की विधि ठहरे, कि जैसे तुम हो वैसे ही परदेशी भी यहोवा के लिये ठहरता है।


## Numbers 15:16 (id: 204015016)

16तुम्हारे और तुम्हारे संग रहनेवाले परदेशियों के लिये एक ही व्यवस्था और एक ही नियम है।”


## Numbers 15:17 (id: 204015017)

17फिर यहोवा ने मूसा से कहा,


## Numbers 15:18 (id: 204015018)

18“इस्राएलियों को मेरा यह वचन सुना, कि जब तुम उस देश में पहुँचो जहाँ मैं तुम को लिये जाता हूँ,


## Numbers 15:19 (id: 204015019)

19और उस देश की उपज का अन्न खाओ, तब यहोवा के लिये उठाई हुई भेंट चढ़ाया करो।


## Numbers 15:20 (id: 204015020)

20अपने पहले गुँधे हुए आटे की एक पपड़ी उठाई हुई भेंट करके यहोवा के लिये चढ़ाना; जैसे तुम खलिहान में से उठाई हुई भेंट चढ़ाओगे वैसे ही उसको भी उठाया करना।


## Numbers 15:21 (id: 204015021)

21अपनी पीढ़ी\-पीढ़ी में अपने पहले गुँधे हुए आटे में से यहोवा को उठाई हुई भेंट दिया करना।


## Numbers 15:22 (id: 204015022)

22“फिर जब तुम इन सब आज्ञाओं में से जिन्हें यहोवा ने मूसा को दिया है किसी का उल्लंघन भूल से करो,


## Numbers 15:23 (id: 204015023)

23अर्थात् जिस दिन से यहोवा आज्ञा देने लगा, और आगे की तुम्हारी पीढ़ी\-पीढ़ी में उस दिन से उसने जितनी आज्ञाएँ मूसा के द्वारा दी हैं,


## Numbers 15:24 (id: 204015024)

24उसमें यदि भूल से किया हुआ पाप मण्डली के बिना जाने हुआ हो, तो सारी मण्डली यहोवा को सुखदायक सुगन्ध देनेवाला होमबलि करके एक बछड़ा, और उसके संग नियम के अनुसार उसका अन्नबलि और अर्घ चढ़ाए, और पापबलि करके एक बकरा चढ़ाए।


## Numbers 15:25 (id: 204015025)

25तब याजक इस्राएलियों की सारी मण्डली के लिये प्रायश्चित करे, और उनकी क्षमा की जाएगी; क्योंकि उनका पाप भूल से हुआ, और उन्होंने अपनी भूल के लिये अपना चढ़ावा, अर्थात् यहोवा के लिये हव्य और अपना पापबलि उसके सामने चढ़ाया।


## Numbers 15:26 (id: 204015026)

26इसलिए इस्राएलियों की सारी मण्डली का, और उसके बीच रहनेवाले परदेशी का भी, वह पाप क्षमा किया जाएगा, क्योंकि वह सब लोगों के अनजाने में हुआ।


## Numbers 15:27 (id: 204015027)

27फिर यदि कोई मनुष्य भूल से पाप करे, तो वह एक वर्ष की एक बकरी पापबलि करके चढ़ाए।


## Numbers 15:28 (id: 204015028)

28और याजक भूल से पाप करनेवाले मनुष्य के लिये यहोवा के सामने प्रायश्चित करे; अतः इस प्रायश्चित के कारण उसका वह पाप क्षमा किया जाएगा।


## Numbers 15:29 (id: 204015029)

29जो कोई भूल से कुछ करे, चाहे वह इस्राएलियों में देशी हो, चाहे तुम्हारे बीच परदेशी होकर रहता हो, सब के लिये तुम्हारी एक ही व्यवस्था हो।


## Numbers 15:30 (id: 204015030)

30“परन्तु क्या देशी क्या परदेशी, जो मनुष्य ढिठाई से कुछ करे, वह यहोवा का अनादर करनेवाला ठहरेगा, और वह प्राणी अपने लोगों में से नाश किया जाए।


## Numbers 15:31 (id: 204015031)

31वह जो यहोवा का वचन तुच्छ जानता है, और उसकी आज्ञा का टालनेवाला है, इसलिए वह मनुष्य निश्चय नाश किया जाए; उसका अधर्म उसी के सिर पड़ेगा।”


## Numbers 15:32 (id: 204015032)

32जब इस्राएली जंगल में रहते थे, उन दिनों एक मनुष्य विश्राम के दिन लकड़ी बीनता हुआ मिला।


## Numbers 15:33 (id: 204015033)

33और जिनको वह लकड़ी बीनता हुआ मिला, वे उसको मूसा और हारून, और सारी मण्डली के पास ले गए।


## Numbers 15:34 (id: 204015034)

34उन्होंने उसको हवालात में रखा, क्योंकि ऐसे मनुष्य से क्या करना चाहिये वह प्रगट नहीं किया गया था।


## Numbers 15:35 (id: 204015035)

35तब यहोवा ने मूसा से कहा, “वह मनुष्य निश्चय मार डाला जाए; सारी मण्डली के लोग छावनी के बाहर उस पर पथरवाह करें।”


## Numbers 15:36 (id: 204015036)

36इस प्रकार जैसा यहोवा ने मूसा को आज्ञा दी थी उसी के अनुसार सारी मण्डली के लोगों ने उसको छावनी से बाहर ले जाकर पथरवाह किया, और वह मर गया।


## Numbers 15:37 (id: 204015037)

37फिर यहोवा ने मूसा से कहा,


## Numbers 15:38 (id: 204015038)

38“इस्राएलियों से कह, कि अपनी पीढ़ी\-पीढ़ी में अपने वस्त्रों के छोर पर झालर लगाया करना, और एक\-एक छोर की झालर पर एक नीला फीता लगाया करना;


## Numbers 15:39 (id: 204015039)

39और वह तुम्हारे लिये ऐसी झालर ठहरे, जिससे जब जब तुम उसे देखो तब\-तब यहोवा की सारी आज्ञाएँ तुम को स्मरण आ जाएँ; और तुम उनका पालन करो, और तुम अपने\-अपने मन और अपनी\-अपनी दृष्टि के वश में होकर व्यभिचार न करते फिरो जैसे करते आए हो।


## Numbers 15:40 (id: 204015040)

40परन्तु तुम यहोवा की सब आज्ञाओं को स्मरण करके उनका पालन करो, और अपने परमेश्वर के लिये पवित्र बनो।


## Numbers 15:41 (id: 204015041)

41मैं यहोवा तुम्हारा परमेश्वर हूँ, जो तुम्हें मिस्र देश से निकाल ले आया कि तुम्हारा परमेश्वर ठहरूँ; मैं तुम्हारा परमेश्वर यहोवा हूँ।”


## Numbers 16:1 (id: 204016001)

1कोरह जो लेवी का परपोता, कहात का पोता, और यिसहार का पुत्र था, वह एलीआब के पुत्र दातान और अबीराम, और पेलेत के पुत्र ओन,


## Numbers 16:2 (id: 204016002)

2इन तीनों रूबेनियों से मिलकर मण्डली के ढाई सौ प्रधान, जो सभासद और नामी थे, उनको संग लिया;


## Numbers 16:3 (id: 204016003)

3और वे मूसा और हारून के विरुद्ध उठ खड़े हुए, और उनसे कहने लगे, “तुम ने बहुत किया, अब बस करो; क्योंकि सारी मण्डली का एक\-एक मनुष्य पवित्र है, और यहोवा उनके मध्य में रहता है; इसलिए तुम यहोवा की मण्डली में ऊँचे पदवाले क्यों बन बैठे हो?”


## Numbers 16:4 (id: 204016004)

4यह सुनकर मूसा अपने मुँह के बल गिरा;


## Numbers 16:5 (id: 204016005)

5फिर उसने कोरह और उसकी सारी मण्डली से कहा, “सवेरे को यहोवा दिखा देगा कि उसका कौन है, और पवित्र कौन है, और उसको अपने समीप बुला लेगा; जिसको वह आप चुन लेगा उसी को अपने समीप बुला भी लेगा।


## Numbers 16:6 (id: 204016006)

6इसलिए, हे कोरह, तुम अपनी सारी मण्डली समेत यह करो, अर्थात् अपना\-अपना धूपदान ठीक करो;


## Numbers 16:7 (id: 204016007)

7और कल उनमें आग रखकर यहोवा के सामने धूप देना, तब जिसको यहोवा चुन ले वही पवित्र ठहरेगा। हे लेवियों, तुम भी बड़ी\-बड़ी बातें करते हो, अब बस करो।”


## Numbers 16:8 (id: 204016008)

8फिर मूसा ने कोरह से कहा, “हे लेवियों, सुनो,


## Numbers 16:9 (id: 204016009)

9क्या यह तुम्हें छोटी बात जान पड़ती है कि इस्राएल के परमेश्वर ने तुम को इस्राएल की मण्डली से अलग करके अपने निवास की सेवकाई करने, और मण्डली के सामने खड़े होकर उसकी भी सेवा टहल करने के लिये अपने समीप बुला लिया है;


## Numbers 16:10 (id: 204016010)

10और तुझे और तेरे सब लेवी भाइयों को भी अपने समीप बुला लिया है? फिर भी तुम याजकपद के भी खोजी हो?


## Numbers 16:11 (id: 204016011)

11और इसी कारण तूने अपनी सारी मण्डली को यहोवा के विरुद्ध इकट्ठी किया है; हारून कौन है कि तुम उस पर बुड़बुड़ाते हो?”


## Numbers 16:12 (id: 204016012)

12फिर मूसा ने एलीआब के पुत्र दातान और अबीराम को बुलवा भेजा; परन्तु उन्होंने कहा, “हम तेरे पास नहीं आएँगे।


## Numbers 16:13 (id: 204016013)

13क्या यह एक छोटी बात है कि तू हमको ऐसे देश से जिसमें दूध और मधु की धाराएँ बहती है इसलिए निकाल लाया है, कि हमें जंगल में मार डालें, फिर क्या तू हमारे ऊपर प्रधान भी बनकर अधिकार जताता है?


## Numbers 16:14 (id: 204016014)

14फिर तू हमें ऐसे देश में जहाँ दूध और मधु की धाराएँ बहती हैं नहीं पहुँचाया, और न हमें खेतों और दाख की बारियों का अधिकारी बनाया। क्या तू इन लोगों की आँखों में धूल डालेगा? हम तो नहीं आएँगे।”


## Numbers 16:15 (id: 204016015)

15तब मूसा का कोप बहुत भड़क उठा, और उसने यहोवा से कहा, “उन लोगों की भेंट की ओर दृष्टि न कर। मैंने तो उनसे एक गदहा भी नहीं लिया, और न उनमें से किसी की हानि की है।”


## Numbers 16:16 (id: 204016016)

16तब मूसा ने कोरह से कहा, “कल तू अपनी सारी मण्डली को साथ लेकर हारून के साथ यहोवा के सामने हाजिर होना;


## Numbers 16:17 (id: 204016017)

17और तुम सब अपना\-अपना धूपदान लेकर उनमें धूप देना, फिर अपना\-अपना धूपदान जो सब समेत ढाई सौ होंगे यहोवा के सामने ले जाना; विशेष करके तू और हारून अपना\-अपना धूपदान ले जाना।”


## Numbers 16:18 (id: 204016018)

18इसलिए उन्होंने अपना\-अपना धूपदान लेकर और उनमें आग रखकर उन पर धूप डाला; और मूसा और हारून के साथ मिलापवाले तम्बू के द्वार पर खड़े हुए।


## Numbers 16:19 (id: 204016019)

19और कोरह ने सारी मण्डली को उनके विरुद्ध मिलापवाले तम्बू के द्वार पर इकट्ठा कर लिया। तब यहोवा का तेज सारी मण्डली को दिखाई दिया।


## Numbers 16:20 (id: 204016020)

20तब यहोवा ने मूसा और हारून से कहा,


## Numbers 16:21 (id: 204016021)

21“उस मण्डली के बीच में से अलग हो जाओ कि मैं उन्हें पल भर में भस्म कर डालूँ।”


## Numbers 16:22 (id: 204016022)

22तब वे मुँह के बल गिरकर कहने लगे, “हे परमेश्वर, हे सब प्राणियों के आत्माओं के परमेश्वर, क्या एक पुरुष के पाप के कारण तेरा क्रोध सारी मण्डली पर होगा?”


## Numbers 16:23 (id: 204016023)

23यहोवा ने मूसा से कहा,


## Numbers 16:24 (id: 204016024)

24“मण्डली के लोगों से कह कि कोरह, दातान, और अबीराम के तम्बुओं के आस\-पास से हट जाओ।”


## Numbers 16:25 (id: 204016025)

25तब मूसा उठकर दातान और अबीराम के पास गया; और इस्राएलियों के वृद्ध लोग उसके पीछे\-पीछे गए।


## Numbers 16:26 (id: 204016026)

26और उसने मण्डली के लोगों से कहा, “तुम उन दुष्ट मनुष्यों के डेरों के पास से हट जाओ, और उनकी कोई वस्तु न छूओ, कहीं ऐसा न हो कि तुम भी उनके सब पापों में फँसकर मिट जाओ।”


## Numbers 16:27 (id: 204016027)

27यह सुनकर लोग कोरह, दातान, और अबीराम के तम्बुओं के आस\-पास से हट गए; परन्तु दातान और अबीराम निकलकर अपनी पत्नियों, बेटों, और बाल\-बच्चों समेत अपने\-अपने डेरे के द्वार पर खड़े हुए।


## Numbers 16:28 (id: 204016028)

28तब मूसा ने कहा, “इससे तुम जान लोगे कि यहोवा ने मुझे भेजा है कि यह सब काम करूँ, क्योंकि मैंने अपनी इच्छा से कुछ नहीं किया।


## Numbers 16:29 (id: 204016029)

29यदि उन मनुष्यों की मृत्यु और सब मनुष्यों के समान हो, और उनका दण्ड सब मनुष्यों के समान हो, तब जानो कि मैं यहोवा का भेजा हुआ नहीं हूँ।


## Numbers 16:30 (id: 204016030)

30परन्तु यदि यहोवा अपनी अनोखी शक्ति प्रगट करे, और पृथ्वी अपना मुँह पसारकर उनको, और उनका सब कुछ निगल जाए, और वे जीते जी अधोलोक में जा पड़ें, तो तुम समझ लो कि इन मनुष्यों ने यहोवा का अपमान किया है।”


## Numbers 16:31 (id: 204016031)

31वह ये सब बातें कह ही चुका था कि भूमि उन लोगों के पाँव के नीचे फट गई;


## Numbers 16:32 (id: 204016032)

32और पृथ्वी ने अपना मुँह खोल दिया और उनको और उनके समस्त घरबार का सामान, और कोरह के सब मनुष्यों और उनकी सारी सम्पत्ति को भी निगल लिया।


## Numbers 16:33 (id: 204016033)

33और वे और उनका सारा घरबार जीवित ही अधोलोक में जा पड़े; और पृथ्वी ने उनको ढाँप लिया, और वे मण्डली के बीच में से नष्ट हो गए।


## Numbers 16:34 (id: 204016034)

34और जितने इस्राएली उनके चारों ओर थे वे उनका चिल्लाना सुन यह कहते हुए भागे, “कहीं पृथ्वी हमको भी निगल न ले!”


## Numbers 16:35 (id: 204016035)

35तब यहोवा के पास से आग निकली, और उन ढाई सौ धूप चढ़ानेवालों को भस्म कर डाला।


## Numbers 16:36 (id: 204016036)

36तब यहोवा ने मूसा से कहा,


## Numbers 16:37 (id: 204016037)

37“हारून याजक के पुत्र एलीआजर से कह कि उन धूपदानों को आग में से उठा ले; और आग के अंगारों को उधर ही छितरा दे, क्योंकि वे पवित्र हैं।


## Numbers 16:38 (id: 204016038)

38जिन्होंने पाप करके अपने ही प्राणों की हानि की है, उनके धूपदानों के पत्तर पीट\-पीट कर बनाए जाएँ जिससे कि वह वेदी के मढ़ने के काम आए; क्योंकि उन्होंने यहोवा के सामने रखा था; इससे वे पवित्र हैं। इस प्रकार वह इस्राएलियों के लिये एक निशान ठहरेगा।”


## Numbers 16:39 (id: 204016039)

39इसलिए एलीआजर याजक ने उन पीतल के धूपदानों को, जिनमें उन जले हुए मनुष्यों ने धूप चढ़ाया था, लेकर उनके पत्तर पीटकर वेदी के मढ़ने के लिये बनवा दिए,


## Numbers 16:40 (id: 204016040)

40कि इस्राएलियों को इस बात का स्मरण रहे कि कोई दूसरा, जो हारून के वंश का न हो, यहोवा के सामने धूप चढ़ाने को समीप न जाए, ऐसा न हो कि वह भी कोरह और उसकी मण्डली के समान नष्ट हो जाए, जैसे कि यहोवा ने मूसा के द्वारा उसको आज्ञा दी थी।


## Numbers 16:41 (id: 204016041)

41दूसरे दिन इस्राएलियों की सारी मण्डली यह कहकर मूसा और हारून पर बुड़बुड़ाने लगी, “यहोवा की प्रजा को तुम ने मार डाला है।”


## Numbers 16:42 (id: 204016042)

42और जब मण्डली के लोग मूसा और हारून के विरुद्ध इकट्ठे हो रहे थे, तब उन्होंने मिलापवाले तम्बू की ओर दृष्टि की; और देखा, कि बादल ने उसे छा लिया है, और यहोवा का तेज दिखाई दे रहा है।


## Numbers 16:43 (id: 204016043)

43तब मूसा और हारून मिलापवाले तम्बू के सामने आए,


## Numbers 16:44 (id: 204016044)

44तब यहोवा ने मूसा और हारून से कहा,


## Numbers 16:45 (id: 204016045)

45“तुम उस मण्डली के लोगों के बीच से हट जाओ, कि मैं उन्हें पल भर में भस्म कर डालूँ।” तब वे मुँह के बल गिरे।


## Numbers 16:46 (id: 204016046)

46और मूसा ने हारून से कहा, “धूपदान को लेकर उसमें वेदी पर से आग रखकर उस पर धूप डाल, मण्डली के पास फुर्ती से जाकर उसके लिये प्रायश्चित कर; क्योंकि यहोवा का कोप अत्यन्त भड़का है, और मरी फैलने लगी है।”


## Numbers 16:47 (id: 204016047)

47मूसा की आज्ञा के अनुसार हारून धूपदान लेकर मण्डली के बीच में दौड़ा गया; और यह देखकर कि लोगों में मरी फैलने लगी है, उसने धूप जलाकर लोगों के लिये प्रायश्चित किया।


## Numbers 16:48 (id: 204016048)

48और वह मुर्दों और जीवित के मध्य में खड़ा हुआ; तब मरी थम गई।


## Numbers 16:49 (id: 204016049)

49और जो कोरह के संग भागी होकर मर गए थे, उन्हें छोड़ जो लोग इस मरी से मर गए वे चौदह हजार सात सौ थे।


## Numbers 16:50 (id: 204016050)

50तब हारून मिलापवाले तम्बू के द्वार पर मूसा के पास लौट गया, और मरी थम गई।


## Numbers 17:1 (id: 204017001)

1तब यहोवा ने मूसा से कहा,


## Numbers 17:2 (id: 204017002)

2“इस्राएलियों से बातें करके उनके पूर्वजों के घरानों के अनुसार, उनके सब प्रधानों के पास से एक\-एक छड़ी ले; और उन बारह छड़ियों में से एक\-एक पर एक\-एक के मूलपुरुष का नाम लिख,


## Numbers 17:3 (id: 204017003)

3और लेवियों की छड़ी पर हारून का नाम लिख। क्योंकि इस्राएलियों के पूर्वजों के घरानों के एक\-एक मुख्य पुरुष की एक\-एक छड़ी होगी।


## Numbers 17:4 (id: 204017004)

4और उन छड़ियों को मिलापवाले तम्बू में साक्षीपत्र के आगे, जहाँ मैं तुम लोगों से मिला करता हूँ, रख दे।


## Numbers 17:5 (id: 204017005)

5और जिस पुरुष को मैं चुनूँगा उसकी छड़ी में कलियाँ फूट निकलेंगी; और इस्राएली जो तुम पर बुड़बुड़ाते रहते हैं, वह बुड़बुड़ाना मैं अपने ऊपर से दूर करूँगा।”


## Numbers 17:6 (id: 204017006)

6अतः मूसा ने इस्राएलियों से यह बात कही; और उनके सब प्रधानों ने अपने\-अपने लिए, अपने\-अपने पूर्वजों के घरानों के अनुसार, एक\-एक छड़ी उसे दी, सो बारह छड़ियाँ हुई; और उन छड़ियों में हारून की भी छड़ी थी।


## Numbers 17:7 (id: 204017007)

7उन छड़ियों को मूसा ने साक्षीपत्र के तम्बू में यहोवा के सामने रख दिया।


## Numbers 17:8 (id: 204017008)

8दूसरे दिन मूसा साक्षीपत्र के तम्बू में गया; तो क्या देखा, कि हारून की छड़ी जो लेवी के घराने के लिये थी उसमें कलियाँ फूट निकली, उसमें कलियाँ लगीं, और फूल भी फूले, और पके बादाम भी लगे हैं।


## Numbers 17:9 (id: 204017009)

9तब मूसा उन सब छड़ियों को यहोवा के सामने से निकालकर सब इस्राएलियों के पास ले गया; और उन्होंने अपनी\-अपनी छड़ी पहचानकर ले ली।


## Numbers 17:10 (id: 204017010)

10फिर यहोवा ने मूसा से कहा, “हारून की छड़ी को साक्षीपत्र के सामने फिर रख दे, कि यह उन बलवा करनेवालों के लिये एक निशान बनकर रखी रहे, कि तू उनका बुड़बुड़ाना जो मेरे विरुद्ध होता रहता है भविष्य में रोक सके, ऐसा न हो कि वे मर जाएँ।”


## Numbers 17:11 (id: 204017011)

11और मूसा ने यहोवा की इस आज्ञा के अनुसार ही किया।


## Numbers 17:12 (id: 204017012)

12तब इस्राएली मूसा से कहने लगे, देख, “हमारे प्राण निकलने वाले हैं, हम नष्ट हुए, हम सब के सब नष्ट हुए जाते हैं।


## Numbers 17:13 (id: 204017013)

13जो कोई यहोवा के निवास के तम्बू के समीप जाता है वह मारा जाता है। तो क्या हम सब के सब मर ही जाएँगे?”


## Numbers 18:1 (id: 204018001)

1फिर यहोवा ने हारून से कहा, “पवित्रस्थान के विरुद्ध अधर्म का भार तुझ पर, और तेरे पुत्रों और तेरे पिता के घराने पर होगा; और तुम्हारे याजक कर्म के विरुद्ध अधर्म का भार तुझ पर और तेरे पुत्रों पर होगा।


## Numbers 18:2 (id: 204018002)

2और लेवी का गोत्र, अर्थात् तेरे मूलपुरुष के गोत्रवाले जो तेरे भाई हैं, उनको भी अपने साथ ले आया कर, और वे तुझ से मिल जाएँ, और तेरी सेवा टहल किया करें, परन्तु साक्षीपत्र के तम्बू के सामने तू और तेरे पुत्र ही आया करें।


## Numbers 18:3 (id: 204018003)

3जो तुझे सौंपा गया है उसकी और सारे तम्बू की भी वे रक्षा किया करें; परन्तु पवित्रस्थान के पात्रों के और वेदी के समीप न आएँ, ऐसा न हो कि वे और तुम लोग भी मर जाओ।


## Numbers 18:4 (id: 204018004)

4अतः वे तुझ से मिल जाएँ, और मिलापवाले तम्बू की सारी सेवकाई की वस्तुओं की रक्षा किया करें; परन्तु जो तेरे कुल का न हो वह तुम लोगों के समीप न आने पाए।


## Numbers 18:5 (id: 204018005)

5और पवित्रस्थान और वेदी की रखवाली तुम ही किया करो, जिससे इस्राएलियों पर फिर मेरा कोप न भड़के।


## Numbers 18:6 (id: 204018006)

6परन्तु मैंने आप तुम्हारे लेवी भाइयों को इस्राएलियों के बीच से अलग कर लिया है, और वे मिलापवाले तम्बू की सेवा करने के लिये तुम को और यहोवा को सौंप दिये गए हैं।


## Numbers 18:7 (id: 204018007)

7पर वेदी की और बीचवाले पर्दे के भीतर की बातों की सेवकाई के लिये तू और तेरे पुत्र अपने याजकपद की रक्षा करना, और तुम ही सेवा किया करना; क्योंकि मैं तुम्हें याजकपद की सेवकाई दान करता हूँ; और जो तेरे कुल का न हो वह यदि समीप आए तो मार डाला जाए।”


## Numbers 18:8 (id: 204018008)

8फिर यहोवा ने हारून से कहा, “सुन, मैं आप तुझको उठाई हुई भेंट सौंप देता हूँ, अर्थात् इस्राएलियों की पवित्र की हुई वस्तुएँ; जितनी हों उन्हें मैं तेरा अभिषेक वाला भाग ठहराकर तुझे और तेरे पुत्रों को सदा का हक़ करके दे देता हूँ।


## Numbers 18:9 (id: 204018009)

9जो परमपवित्र वस्तुएँ आग में भस्म न की जाएँगी वे तेरी ही ठहरें, अर्थात् इस्राएलियों के सब चढ़ावों में से उनके सब अन्नबलि, सब पापबलि, और सब दोषबलि, जो वे मुझ को दें, वह तेरे और तेरे पुत्रों के लिये परमपवित्र ठहरें।


## Numbers 18:10 (id: 204018010)

10उनको परमपवित्र वस्तु जानकर खाया करना; उनको हर एक पुरुष खा सकता है; वे तेरे लिये पवित्र हैं।


## Numbers 18:11 (id: 204018011)

11फिर ये वस्तुएँ भी तेरी ठहरें, अर्थात् जितनी भेंटें इस्राएली हिलाने के लिये दें, उनको मैं तुझे और तेरे बेटे\-बेटियों को सदा का हक़ करके दे देता हूँ; तेरे घराने में जितने शुद्ध हों वह उन्हें खा सकेंगे।


## Numbers 18:12 (id: 204018012)

12फिर उत्तम से उत्तम नया दाखमधु, और गेहूँ, अर्थात् इनकी पहली उपज जो वे यहोवा को दें, वह मैं तुझको देता हूँ।


## Numbers 18:13 (id: 204018013)

13उनके देश के सब प्रकार की पहली उपज, जो वे यहोवा के लिये ले आएँ, वह तेरी ही ठहरे; तेरे घराने में जितने शुद्ध हों वे उन्हें खा सकेंगे।


## Numbers 18:14 (id: 204018014)

14इस्राएलियों में जो कुछ अर्पण किया जाए वह भी तेरा ही ठहरे।


## Numbers 18:15 (id: 204018015)

15सब प्राणियों में से जितने अपनी\-अपनी माँ के पहलौठे हों, जिन्हें लोग यहोवा के लिये चढ़ाएँ, चाहे मनुष्य के चाहे पशु के पहलौठे हों, वे सब तेरे ही ठहरें; परन्तु मनुष्यों और अशुद्ध पशुओं के पहिलौठों को दाम लेकर छोड़ देना।


## Numbers 18:16 (id: 204018016)

16और जिन्हें छुड़ाना हो, जब वे महीने भर के हों तब उनके लिये अपने ठहराए हुए मोल के अनुसार, अर्थात् पवित्रस्थान के बीस गेरा के शेकेल के हिसाब से पाँच शेकेल लेकर उन्हें छोड़ना।


## Numbers 18:17 (id: 204018017)

17पर गाय, या भेड़ी, या बकरी के पहलौठे को न छोड़ना; वे तो पवित्र हैं। उनके लहू को वेदी पर छिड़क देना, और उनकी चर्बी को बलि करके जलाना, जिससे यहोवा के लिये सुखदायक सुगन्ध हो;


## Numbers 18:18 (id: 204018018)

18परन्तु उनका माँस तेरा ठहरे, और हिलाई हुई छाती, और दाहिनी जाँघ भी तेरी ही ठहरे।


## Numbers 18:19 (id: 204018019)

19पवित्र वस्तुओं की जितनी भेंटें इस्राएली यहोवा को दें, उन सभी को मैं तुझे और तेरे बेटे\-बेटियों को सदा का हक़ करके दे देता हूँ यह तो तेरे और तेरे वंश के लिये यहोवा की सदा के लिये नमक की अटल वाचा है।”


## Numbers 18:20 (id: 204018020)

20फिर यहोवा ने हारून से कहा, “इस्राएलियों के देश में तेरा कोई भाग न होगा, और न उनके बीच तेरा कोई अंश होगा; उनके बीच तेरा भाग और तेरा अंश मैं ही हूँ।


## Numbers 18:21 (id: 204018021)

21“फिर मिलापवाले तम्बू की जो सेवा लेवी करते हैं उसके बदले मैं उनको इस्राएलियों का सब दशमांश उनका निज भाग कर देता हूँ।


## Numbers 18:22 (id: 204018022)

22और भविष्य में इस्राएली मिलापवाले तम्बू के समीप न आएँ, ऐसा न हो कि उनके सिर पर पाप लगे, और वे मर जाएँ।


## Numbers 18:23 (id: 204018023)

23परन्तु लेवी मिलापवाले तम्बू की सेवा किया करें, और उनके अधर्म का भार वे ही उठाया करें; यह तुम्हारी पीढ़ियों में सदा की विधि ठहरे; और इस्राएलियों के बीच उनका कोई निज भाग न होगा।


## Numbers 18:24 (id: 204018024)

24क्योंकि इस्राएली जो दशमांश यहोवा को उठाई हुई भेंट करके देंगे, उसे मैं लेवियों को निज भाग करके देता हूँ, इसलिए मैंने उनके विषय में कहा है, कि इस्राएलियों के बीच कोई भाग उनको न मिले।”


## Numbers 18:25 (id: 204018025)

25फिर यहोवा ने मूसा से कहा,


## Numbers 18:26 (id: 204018026)

26“तू लेवियों से कह, कि जब जब तुम इस्राएलियों के हाथ से वह दशमांश लो जिसे यहोवा तुम को तुम्हारा निज भाग करके उनसे दिलाता है, तब\-तब उसमें से यहोवा के लिये एक उठाई हुई भेंट करके दशमांश का दशमांश देना।


## Numbers 18:27 (id: 204018027)

27और तुम्हारी उठाई हुई भेंट तुम्हारे हित के लिये ऐसी गिनी जाएगी जैसा खलिहान में का अन्न, या रसकुण्ड में का दाखरस गिना जाता है।


## Numbers 18:28 (id: 204018028)

28इस रीति तुम भी अपने सब दशमांशों में से, जो इस्राएलियों की ओर से पाओगे, यहोवा को एक उठाई हुई भेंट देना; और यहोवा की यह उठाई हुई भेंट हारून याजक को दिया करना।


## Numbers 18:29 (id: 204018029)

29जितने दान तुम पाओ उनमें से हर एक का उत्तम से उत्तम भाग, जो पवित्र ठहरा है, उसे यहोवा के लिये उठाई हुई भेंट करके पूरी\-पूरी देना।


## Numbers 18:30 (id: 204018030)

30इसलिए तू लेवियों से कह, कि जब तुम उसमें का उत्तम से उत्तम भाग उठाकर दो, तब यह तुम्हारे लिये खलिहान में के अन्न, और रसकुण्ड के रस के तुल्य गिना जाएगा;


## Numbers 18:31 (id: 204018031)

31और उसको तुम अपने घरानों समेत सब स्थानों में खा सकते हो, क्योंकि मिलापवाले तम्बू की जो सेवा तुम करोगे उसका बदला यही ठहरा है।


## Numbers 18:32 (id: 204018032)

32और जब तुम उसका उत्तम से उत्तम भाग उठाकर दो तब उसके कारण तुम को पाप न लगेगा। परन्तु इस्राएलियों की पवित्र की हुई वस्तुओं को अपवित्र न करना, ऐसा न हो कि तुम मर जाओ।”


## Numbers 19:1 (id: 204019001)

1फिर यहोवा ने मूसा और हारून से कहा,


## Numbers 19:2 (id: 204019002)

2“व्यवस्था की जिस विधि की आज्ञा यहोवा देता है वह यह है; कि तू इस्राएलियों से कह, कि मेरे पास एक लाल निर्दोष बछिया ले आओ, जिसमें कोई भी दोष न हो, और जिस पर जूआ कभी न रखा गया हो।


## Numbers 19:3 (id: 204019003)

3तब उसे एलीआजर याजक को दो, और वह उसे छावनी से बाहर ले जाए, और कोई उसको एलीआजर याजक के सामने बलिदान करे;


## Numbers 19:4 (id: 204019004)

4तब एलीआजर याजक अपनी उँगली से उसका कुछ लहू लेकर मिलापवाले तम्बू के सामने की ओर सात बार छिड़क दे।


## Numbers 19:5 (id: 204019005)

5तब कोई उस बछिया को खाल, माँस, लहू, और गोबर समेत उसके सामने जलाए;


## Numbers 19:6 (id: 204019006)

6और याजक देवदार की लकड़ी, जूफा, और लाल रंग का कपड़ा लेकर उस आग में जिसमें बछिया जलती हो डाल दे।


## Numbers 19:7 (id: 204019007)

7तब वह अपने वस्त्र धोए और स्नान करे, इसके बाद छावनी में तो आए, परन्तु साँझ तक अशुद्ध रहेगा।


## Numbers 19:8 (id: 204019008)

8और जो मनुष्य उसको जलाए वह भी जल से अपने वस्त्र धोए और स्नान करे, और साँझ तक अशुद्ध रहे।


## Numbers 19:9 (id: 204019009)

9फिर कोई शुद्ध पुरुष उस बछिया की राख बटोरकर छावनी के बाहर किसी शुद्ध स्थान में रख छोड़े; और वह राख इस्राएलियों की मण्डली के लिये अशुद्धता से छुड़ानेवाले जल के लिये रखी रहे; वह तो पापबलि है।


## Numbers 19:10 (id: 204019010)

10और जो मनुष्य बछिया की राख बटोरे वह अपने वस्त्र धोए, और साँझ तक अशुद्ध रहेगा। और यह इस्राएलियों के लिये, और उनके बीच रहनेवाले परदेशियों के लिये भी सदा की विधि ठहरे।


## Numbers 19:11 (id: 204019011)

11“जो किसी मनुष्य के शव को छूए वह सात दिन तक अशुद्ध रहे;


## Numbers 19:12 (id: 204019012)

12ऐसा मनुष्य तीसरे दिन पाप छुड़ाकर अपने को पावन करे, और सातवें दिन शुद्ध ठहरे; परन्तु यदि वह तीसरे दिन अपने आपको पाप छुड़ाकर पावन न करे, तो सातवें दिन शुद्ध न ठहरेगा।


## Numbers 19:13 (id: 204019013)

13जो कोई किसी मनुष्य का शव छूकर पाप छुड़ाकर अपने को पावन न करे, वह यहोवा के निवास\-स्थान का अशुद्ध करनेवाला ठहरेगा, और वह मनुष्य इस्राएल में से नाश किया जाए; क्योंकि अशुद्धता से छुड़ानेवाला जल उस पर न छिड़का गया, इस कारण वह अशुद्ध ठहरेगा, उसकी अशुद्धता उसमें बनी रहेगी।


## Numbers 19:14 (id: 204019014)

14“यदि कोई मनुष्य डेरे में मर जाए तो व्यवस्था यह है, कि जितने उस डेरे में रहें, या उसमें जाएँ, वे सब सात दिन तक अशुद्ध रहें।


## Numbers 19:15 (id: 204019015)

15और हर एक खुला हुआ पात्र, जिस पर कोई ढकना लगा न हो, वह अशुद्ध ठहरे।


## Numbers 19:16 (id: 204019016)

16और जो कोई मैदान में तलवार से मारे हुए को, या मृत शरीर को, या मनुष्य की हड्डी को, या किसी कब्र को छूए, तो सात दिन तक अशुद्ध रहे।


## Numbers 19:17 (id: 204019017)

17अशुद्ध मनुष्य के लिये जलाए हुए पापबलि की राख में से कुछ लेकर पात्र में डालकर उस पर सोते का जल डाला जाए;


## Numbers 19:18 (id: 204019018)

18तब कोई शुद्ध मनुष्य जूफा लेकर उस जल में डुबाकर जल को उस डेरे पर, और जितने पात्र और मनुष्य उसमें हों, उन पर छिड़के, और हड्डी के, या मारे हुए के, या मृत शरीर को, या कब्र के छूनेवाले पर छिड़क दे;


## Numbers 19:19 (id: 204019019)

19वह शुद्ध पुरुष तीसरे दिन और सातवें दिन उस अशुद्ध मनुष्य पर छिड़के; और सातवें दिन वह उसके पाप छुड़ाकर उसको पावन करे, तब वह अपने वस्त्रों को धोकर और जल से स्नान करके साँझ को शुद्ध ठहरे।


## Numbers 19:20 (id: 204019020)

20“जो कोई अशुद्ध होकर अपने पाप छुड़ाकर अपने को पावन न कराए, वह मनुष्य यहोवा के पवित्रस्थान का अशुद्ध करनेवाला ठहरेगा, इस कारण वह मण्डली के बीच में से नाश किया जाए; अशुद्धता से छुड़ानेवाला जल उस पर न छिड़का गया, इस कारण से वह अशुद्ध ठहरेगा।


## Numbers 19:21 (id: 204019021)

21और यह उनके लिये सदा की विधि ठहरे। जो अशुद्धता से छुड़ानेवाला जल छिड़के वह अपने वस्त्रों को धोए; और जो जन अशुद्धता से छुड़ानेवाला जल छूए वह भी साँझ तक अशुद्ध रहे।


## Numbers 19:22 (id: 204019022)

22और जो कुछ वह अशुद्ध मनुष्य छूए वह भी अशुद्ध ठहरे; और जो मनुष्य उस वस्तु को छूए वह भी साँझ तक अशुद्ध रहे।”


## Numbers 20:1 (id: 204020001)

1पहले महीने में सारी इस्राएली मण्डली के लोग सीन नामक जंगल में आ गए, और कादेश में रहने लगे; और वहाँ मिर्याम मर गई, और वहीं उसको मिट्टी दी गई।


## Numbers 20:2 (id: 204020002)

2वहाँ मण्डली के लोगों के लिये पानी न मिला; इसलिए वे मूसा और हारून के विरुद्ध इकट्ठे हुए।


## Numbers 20:3 (id: 204020003)

3और लोग यह कहकर मूसा से झगड़ने लगे, “भला होता कि हम उस समय ही मर गए होते जब हमारे भाई यहोवा के सामने मर गए!


## Numbers 20:4 (id: 204020004)

4और तुम यहोवा की मण्डली को इस जंगल में क्यों ले आए हो, कि हम अपने पशुओं समेत यहाँ मर जाए?


## Numbers 20:5 (id: 204020005)

5और तुम ने हमको मिस्र से क्यों निकालकर इस बुरे स्थान में पहुँचाया है? यहाँ तो बीज, या अंजीर, या दाखलता, या अनार, कुछ नहीं है, यहाँ तक कि पीने को कुछ पानी भी नहीं है।”


## Numbers 20:6 (id: 204020006)

6तब मूसा और हारून मण्डली के सामने से मिलापवाले तम्बू के द्वार पर जाकर अपने मुँह के बल गिरे। और यहोवा का तेज उनको दिखाई दिया।


## Numbers 20:7 (id: 204020007)

7तब यहोवा ने मूसा से कहा,


## Numbers 20:8 (id: 204020008)

8“उस लाठी को ले, और तू अपने भाई हारून समेत मण्डली को इकट्ठा करके उनके देखते उस चट्टान से बातें कर, तब वह अपना जल देगी; इस प्रकार से तू चट्टान में से उनके लिये जल निकालकर मण्डली के लोगों और उनके पशुओं को पिला।”


## Numbers 20:9 (id: 204020009)

9यहोवा की इस आज्ञा के अनुसार मूसा ने उसके सामने से लाठी को ले लिया।


## Numbers 20:10 (id: 204020010)

10और मूसा और हारून ने मण्डली को उस चट्टान के सामने इकट्ठा किया, तब मूसा ने उससे कहा, “हे बलवा करनेवालों, सुनो; क्या हमको इस चट्टान में से तुम्हारे लिये जल निकालना होगा?”


## Numbers 20:11 (id: 204020011)

11तब मूसा ने हाथ उठाकर लाठी चट्टान पर दो बार मारी; और उसमें से बहुत पानी फूट निकला, और मण्डली के लोग अपने पशुओं समेत पीने लगे।


## Numbers 20:12 (id: 204020012)

12परन्तु मूसा और हारून से यहोवा ने कहा, “तुम ने जो मुझ पर विश्वास नहीं किया, और मुझे इस्राएलियों की दृष्टि में पवित्र नहीं ठहराया, इसलिए तुम इस मण्डली को उस देश में पहुँचाने न पाओगे जिसे मैंने उन्हें दिया है।”


## Numbers 20:13 (id: 204020013)

13उस सोते का नाम मरीबा पड़ा, क्योंकि इस्राएलियों ने यहोवा से झगड़ा किया था, और वह उनके बीच पवित्र ठहराया गया।


## Numbers 20:14 (id: 204020014)

14फिर मूसा ने कादेश से एदोम के राजा के पास दूत भेजे, “तेरा भाई इस्राएल यह कहता है, कि हम पर जो\-जो क्लेश पड़े हैं वह तू जानता होगा;


## Numbers 20:15 (id: 204020015)

15अर्थात् यह कि हमारे पुरखा मिस्र में गए थे, और हम मिस्र में बहुत दिन रहे; और मिस्रियों ने हमारे पुरखाओं के साथ और हमारे साथ भी बुरा बर्ताव किया;


## Numbers 20:16 (id: 204020016)

16परन्तु जब हमने यहोवा की दुहाई दी तब उसने हमारी सुनी, और एक दूत को भेजकर हमें मिस्र से निकाल ले आया है; इसलिए अब हम कादेश नगर में हैं जो तेरी सीमा ही पर है।


## Numbers 20:17 (id: 204020017)

17अतः हमें अपने देश में से होकर जाने दे। हम किसी खेत या दाख की बारी से होकर न चलेंगे, और कुओं का पानी न पीएँगे; सड़क ही सड़क से होकर चले जाएँगे, और जब तक तेरे देश से बाहर न हो जाएँ, तब तक न दाएँ न बाएँ मुड़ेंगे।”


## Numbers 20:18 (id: 204020018)

18परन्तु एदोमियों के राजा ने उसके पास कहला भेजा, “तू मेरे देश में से होकर मत जा, नहीं तो मैं तलवार लिये हुए तेरा सामना करने को निकलूँगा।”


## Numbers 20:19 (id: 204020019)

19इस्राएलियों ने उसके पास फिर कहला भेजा, “हम सड़क ही सड़क से चलेंगे, और यदि हम और हमारे पशु तेरा पानी पीएँ, तो उसका दाम देंगे, हमको और कुछ नहीं, केवल पाँव\-पाँव चलकर निकल जाने दे।”


## Numbers 20:20 (id: 204020020)

20परन्तु उसने कहा, “तू आने न पाएगा।” और एदोम बड़ी सेना लेकर भुजबल से उसका सामना करने को निकल आया।


## Numbers 20:21 (id: 204020021)

21इस प्रकार एदोम ने इस्राएल को अपने देश के भीतर से होकर जाने देने से इन्कार किया; इसलिए इस्राएल उसकी ओर से मुड़ गए।


## Numbers 20:22 (id: 204020022)

22तब इस्राएलियों की सारी मण्डली कादेश से कूच करके होर नामक पहाड़ के पास आ गई।


## Numbers 20:23 (id: 204020023)

23और एदोम देश की सीमा पर होर पहाड़ में यहोवा ने मूसा और हारून से कहा,


## Numbers 20:24 (id: 204020024)

24“हारून अपने लोगों में जा मिलेगा; क्योंकि तुम दोनों ने जो मरीबा नामक सोते पर मेरा कहना न मानकर मुझसे बलवा किया है, इस कारण वह उस देश में जाने न पाएगा जिसे मैंने इस्राएलियों को दिया है।


## Numbers 20:25 (id: 204020025)

25इसलिए तू हारून और उसके पुत्र एलीआजर को होर पहाड़ पर ले चल;


## Numbers 20:26 (id: 204020026)

26और हारून के वस्त्र उतारकर उसके पुत्र एलीआजर को पहना; तब हारून वहीं मरकर अपने लोगों में जा मिलेगा।”


## Numbers 20:27 (id: 204020027)

27यहोवा की इस आज्ञा के अनुसार मूसा ने किया; वे सारी मण्डली के देखते होर पहाड़ पर चढ़ गए।


## Numbers 20:28 (id: 204020028)

28तब मूसा ने हारून के वस्त्र उतारकर उसके पुत्र एलीआजर को पहनाए और हारून वहीं पहाड़ की चोटी पर मर गया। तब मूसा और एलीआजर पहाड़ पर से उतर आए।


## Numbers 20:29 (id: 204020029)

29और जब इस्राएल की सारी मण्डली ने देखा कि हारून का प्राण छूट गया है, तब इस्राएल के सब घराने के लोग उसके लिये तीस दिन तक रोते रहे।


## Numbers 21:1 (id: 204021001)

1तब अराद का कनानी राजा, जो दक्षिण देश में रहता था, यह सुनकर कि जिस मार्ग से वे भेदिए आए थे उसी मार्ग से अब इस्राएली आ रहे हैं, इस्राएल से लड़ा, और उनमें से कुछ को बन्धुआ कर लिया।


## Numbers 21:2 (id: 204021002)

2तब इस्राएलियों ने यहोवा से यह कहकर मन्नत मानी, “यदि तू सचमुच उन लोगों को हमारे वश में कर दे, तो हम उनके नगरों को सत्यानाश कर देंगे।”


## Numbers 21:3 (id: 204021003)

3इस्राएल की यह बात सुनकर यहोवा ने कनानियों को उनके वश में कर दिया; अतः उन्होंने उनके नगरों समेत उनको भी सत्यानाश किया; इससे उस स्थान का नाम होर्मा रखा गया।


## Numbers 21:4 (id: 204021004)

4फिर उन्होंने होर पहाड़ से कूच करके लाल समुद्र का मार्ग लिया कि एदोम देश से बाहर\-बाहर घूमकर जाएँ; और लोगों का मन मार्ग के कारण बहुत व्याकुल हो गया।


## Numbers 21:5 (id: 204021005)

5इसलिए वे परमेश्वर के विरुद्ध बात करने लगे, और मूसा से कहा, “तुम लोग हमको मिस्र से जंगल में मरने के लिये क्यों ले आए हो? यहाँ न तो रोटी है, और न पानी, और हमारे प्राण इस निकम्मी रोटी से दुःखित हैं।”


## Numbers 21:6 (id: 204021006)

6अतः यहोवा ने उन लोगों में तेज विषवाले साँप भेजे, जो उनको डसने लगे, और बहुत से इस्राएली मर गए।


## Numbers 21:7 (id: 204021007)

7तब लोग मूसा के पास जाकर कहने लगे, “हमने पाप किया है, कि हमने यहोवा के और तेरे विरुद्ध बातें की हैं; यहोवा से प्रार्थना कर कि वह साँपों को हम से दूर करे।” तब मूसा ने उनके लिये प्रार्थना की।


## Numbers 21:8 (id: 204021008)

8यहोवा ने मूसा से कहा, “एक तेज विषवाले साँप की प्रतिमा बनवाकर खम्भे पर लटका; तब जो साँप से डसा हुआ उसको देख ले वह जीवित बचेगा।”


## Numbers 21:9 (id: 204021009)

9अतः मूसा ने पीतल का एक साँप बनवाकर खम्भे पर लटकाया; तब साँप के डसे हुओं में से जिस\-जिसने उस पीतल के साँप की ओर देखा वह जीवित बच गया।


## Numbers 21:10 (id: 204021010)

10फिर इस्राएलियों ने कूच करके ओबोत में डेरे डालें।


## Numbers 21:11 (id: 204021011)

11और ओबोत से कूच करके अबारीम में डेरे डालें, जो पूर्व की ओर मोआब के सामने के जंगल में है।


## Numbers 21:12 (id: 204021012)

12वहाँ से कूच करके उन्होंने जेरेद नामक नाले में डेरे डालें।


## Numbers 21:13 (id: 204021013)

13वहाँ से कूच करके उन्होंने अर्नोन नदी, जो जंगल में बहती और एमोरियों के देश से निकलती है, उसकी दूसरी ओर डेरे खड़े किए; क्योंकि अर्नोन मोआबियों और एमोरियों के बीच होकर मोआब देश की सीमा ठहरी है।


## Numbers 21:14 (id: 204021014)

14इस कारण यहोवा के संग्राम नामक पुस्तक में इस प्रकार लिखा है, “सूपा में वाहेब, और अर्नोन की घाटी,


## Numbers 21:15 (id: 204021015)

15और उन घाटियों की ढलान जो आर नामक नगर की ओर है, और जो मोआब की सीमा पर है।”


## Numbers 21:16 (id: 204021016)

16फिर वहाँ से कूच करके वे बैर तक गए; वहाँ वही कुआँ है जिसके विषय में यहोवा ने मूसा से कहा था, “उन लोगों को इकट्ठा कर, और मैं उन्हें पानी दूँगा।”


## Numbers 21:17 (id: 204021017)

17उस समय इस्राएल ने यह गीत गाया, “हे कुएँ, उमड़ आ, उस कुएँ के विषय में गाओ!


## Numbers 21:18 (id: 204021018)

18जिसको हाकिमों ने खोदा, और इस्राएल के रईसों ने अपने सोंटों और लाठियों से खोद लिया।” फिर वे जंगल से मत्ताना को,


## Numbers 21:19 (id: 204021019)

19और मत्ताना से नहलीएल को, और नहलीएल से बामोत को,


## Numbers 21:20 (id: 204021020)

20और बामोत से कूच करके उस तराई तक जो मोआब के मैदान में है, और पिसगा के उस सिरे तक भी जो यशीमोन की ओर झुका है पहुँच गए।


## Numbers 21:21 (id: 204021021)

21तब इस्राएल ने एमोरियों के राजा सीहोन के पास दूतों से यह कहला भेजा,


## Numbers 21:22 (id: 204021022)

22“हमें अपने देश में होकर जाने दे; हम मुड़कर किसी खेत या दाख की बारी में तो न जाएँगे; न किसी कुएँ का पानी पीएँगे; और जब तक तेरे देश से बाहर न हो जाएँ तब तक सड़क ही से चले जाएँगे।”


## Numbers 21:23 (id: 204021023)

23फिर भी सीहोन ने इस्राएल को अपने देश से होकर जाने न दिया; वरन् अपनी सारी सेना को इकट्ठा करके इस्राएल का सामना करने को जंगल में निकल आया, और यहस को आकर उनसे लड़ा।


## Numbers 21:24 (id: 204021024)

24तब इस्राएलियों ने उसको तलवार से मार दिया, और अर्नोन से यब्बोक नदी तक, जो अम्मोनियों की सीमा थी, उसके देश के अधिकारी हो गए; अम्मोनियों की सीमा तो दृढ़ थी।


## Numbers 21:25 (id: 204021025)

25इसलिए इस्राएल ने एमोरियों के सब नगरों को ले लिया, और उनमें, अर्थात् हेशबोन और उसके आस\-पास के नगरों में रहने लगे।


## Numbers 21:26 (id: 204021026)

26हेशबोन एमोरियों के राजा सीहोन का नगर था; उसने मोआब के पिछले राजा से लड़कर उसका सारा देश अर्नोन तक उसके हाथ से छीन लिया था।


## Numbers 21:27 (id: 204021027)

27इस कारण गूढ़ बात के कहनेवाले कहते हैं, “हेशबोन में आओ, सीहोन का नगर बसे, और दृढ़ किया जाए।


## Numbers 21:28 (id: 204021028)

28क्योंकि हेशबोन से आग, सीहोन के नगर से लौ निकली; जिससे मोआब देश का आर नगर, और अर्नोन के ऊँचे स्थानों के स्वामी भस्म हुए।


## Numbers 21:29 (id: 204021029)

29हे मोआब, तुझ पर हाय! कमोश देवता की प्रजा नाश हुई, उसने अपने बेटों को भगोड़ा, और अपनी बेटियों को एमोरी राजा सीहोन की दासी कर दिया।


## Numbers 21:30 (id: 204021030)

30हमने उन्हें गिरा दिया है, हेशबोन दीबोन तक नष्ट हो गया है, और हमने नोपह और मेदबा तक भी उजाड़ दिया है।”


## Numbers 21:31 (id: 204021031)

31इस प्रकार इस्राएल एमोरियों के देश में रहने लगा।


## Numbers 21:32 (id: 204021032)

32तब मूसा ने याजेर नगर का भेद लेने को भेजा; और उन्होंने उसके गाँवों को ले लिया, और वहाँ के एमोरियों को उस देश से निकाल दिया।


## Numbers 21:33 (id: 204021033)

33तब वे मुड़कर बाशान के मार्ग से जाने लगे; और बाशान के राजा ओग ने उनका सामना किया, वह लड़ने को अपनी सारी सेना समेत एद्रेई में निकल आया।


## Numbers 21:34 (id: 204021034)

34तब यहोवा ने मूसा से कहा, “उससे मत डर; क्योंकि मैं उसको सारी सेना और देश समेत तेरे हाथ में कर देता हूँ; और जैसा तूने एमोरियों के राजा हेशबोनवासी सीहोन के साथ किया है, वैसा ही उसके साथ भी करना।”


## Numbers 21:35 (id: 204021035)

35तब उन्होंने उसको, और उसके पुत्रों और सारी प्रजा को यहाँ तक मारा कि उसका कोई भी न बचा; और वे उसके देश के अधिकारी हो गए।


## Numbers 22:1 (id: 204022001)

1तब इस्राएलियों ने कूच करके यरीहो के पास यरदन नदी के इस पार मोआब के अराबा में डेरे खड़े किए।


## Numbers 22:2 (id: 204022002)

2और सिप्पोर के पुत्र बालाक ने देखा कि इस्राएल ने एमोरियों से क्या\-क्या किया है।


## Numbers 22:3 (id: 204022003)

3इसलिए मोआब यह जानकर, कि इस्राएली बहुत हैं, उन लोगों से अत्यन्त डर गया; यहाँ तक कि मोआब इस्राएलियों के कारण अत्यन्त व्याकुल हुआ।


## Numbers 22:4 (id: 204022004)

4तब मोआबियों ने मिद्यानी पुरनियों से कहा, “अब वह दल हमारे चारों ओर के सब लोगों को चट कर जाएगा, जिस तरह बैल खेत की हरी घास को चट कर जाता है।” उस समय सिप्पोर का पुत्र बालाक मोआब का राजा था;


## Numbers 22:5 (id: 204022005)

5और इसने पतोर नगर को, जो फरात के तट पर बोर के पुत्र बिलाम के जातिभाइयों की भूमि थी, वहाँ बिलाम के पास दूत भेजे कि वे यह कहकर उसे बुला लाएँ, “सुन एक दल मिस्र से निकल आया है, और भूमि उनसे ढक गई है, और अब वे मेरे सामने ही आकर बस गए हैं।


## Numbers 22:6 (id: 204022006)

6इसलिए आ, और उन लोगों को मेरे निमित्त श्राप दे, क्योंकि वे मुझसे अधिक बलवन्त हैं, तब सम्भव है कि हम उन पर जयवन्त हों, और हम सब इनको अपने देश से मारकर निकाल दें; क्योंकि यह तो मैं जानता हूँ कि जिसको तू आशीर्वाद देता है वह धन्य होता है, और जिसको तू श्राप देता है वह श्रापित होता है।”


## Numbers 22:7 (id: 204022007)

7तब मोआबी और मिद्यानी पुरनिये भावी कहने की दक्षिणा लेकर चले, और बिलाम के पास पहुँचकर बालाक की बातें कह सुनाईं।


## Numbers 22:8 (id: 204022008)

8उसने उनसे कहा, “आज रात को यहाँ टिको, और जो बात यहोवा मुझसे कहेगा, उसी के अनुसार मैं तुम को उत्तर दूँगा।” तब मोआब के हाकिम बिलाम के यहाँ ठहर गए।


## Numbers 22:9 (id: 204022009)

9तब परमेश्वर ने बिलाम के पास आकर पूछा, “तेरे यहाँ ये पुरुष कौन हैं?”


## Numbers 22:10 (id: 204022010)

10बिलाम ने परमेश्वर से कहा, “सिप्पोर के पुत्र मोआब के राजा बालाक ने मेरे पास यह कहला भेजा है,


## Numbers 22:11 (id: 204022011)

11‘सुन, जो दल मिस्र से निकल आया है उससे भूमि ढँप गई है; इसलिए आकर मेरे लिये उन्हें श्राप दे; सम्भव है कि मैं उनसे लड़कर उनको बरबस निकाल सकूँगा।’”


## Numbers 22:12 (id: 204022012)

12परमेश्वर ने बिलाम से कहा, “तू इनके संग मत जा; उन लोगों को श्राप मत दे, क्योंकि वे आशीष के भागी हो चुके हैं।”


## Numbers 22:13 (id: 204022013)

13भोर को बिलाम ने उठकर बालाक के हाकिमों से कहा, “तुम अपने देश को चले जाओ; क्योंकि यहोवा मुझे तुम्हारे साथ जाने की आज्ञा नहीं देता।”


## Numbers 22:14 (id: 204022014)

14तब मोआबी हाकिम चले गए और बालाक के पास जाकर कहा, “बिलाम ने हमारे साथ आने से मना किया है।”


## Numbers 22:15 (id: 204022015)

15इस पर बालाक ने फिर और हाकिम भेजे, जो पहले से प्रतिष्ठित और गिनती में भी अधिक थे।


## Numbers 22:16 (id: 204022016)

16उन्होंने बिलाम के पास आकर कहा, “सिप्पोर का पुत्र बालाक यह कहता है, ‘मेरे पास आने से किसी कारण मना मत कर;


## Numbers 22:17 (id: 204022017)

17क्योंकि मैं निश्चय तेरी बड़ी प्रतिष्ठा करूँगा, और जो कुछ तू मुझसे कहे वही मैं करूँगा; इसलिए आ, और उन लोगों को मेरे निमित्त श्राप दे।’”


## Numbers 22:18 (id: 204022018)

18बिलाम ने बालाक के कर्मचारियों को उत्तर दिया, “चाहे बालाक अपने घर को सोने चाँदी से भरकर मुझे दे दे, तो भी मैं अपने परमेश्वर यहोवा की आज्ञा को पलट नहीं सकता, कि उसे घटाकर व बढ़ाकर मानूँ।


## Numbers 22:19 (id: 204022019)

19इसलिए अब तुम लोग आज रात को यहीं टिके रहो, ताकि मैं जान लूँ, कि यहोवा मुझसे और क्या कहता है।”


## Numbers 22:20 (id: 204022020)

20और परमेश्वर ने रात को बिलाम के पास आकर कहा, “यदि वे पुरुष तुझे बुलाने आए हैं, तो तू उठकर उनके संग जा; परन्तु जो बात मैं तुझ से कहूँ उसी के अनुसार करना।”


## Numbers 22:21 (id: 204022021)

21तब बिलाम भोर को उठा, और अपनी गदही पर काठी बाँधकर मोआबी हाकिमों के संग चल पड़ा।


## Numbers 22:22 (id: 204022022)

22और उसके जाने के कारण परमेश्वर का कोप भड़क उठा, और यहोवा का दूत उसका विरोध करने के लिये मार्ग रोककर खड़ा हो गया। वह तो अपनी गदही पर सवार होकर जा रहा था, और उसके संग उसके दो सेवक भी थे।


## Numbers 22:23 (id: 204022023)

23और उस गदही को यहोवा का दूत हाथ में नंगी तलवार लिये हुए मार्ग में खड़ा दिखाई पड़ा; तब गदही मार्ग छोड़कर खेत में चली गई; तब बिलाम ने गदही को मारा कि वह मार्ग पर फिर आ जाए।


## Numbers 22:24 (id: 204022024)

24तब यहोवा का दूत दाख की बारियों के बीच की गली में, जिसके दोनों ओर बारी की दीवार थी, खड़ा हुआ।


## Numbers 22:25 (id: 204022025)

25यहोवा के दूत को देखकर गदही दीवार से ऐसी सट गई कि बिलाम का पाँव दीवार से दब गया; तब उसने उसको फिर मारा।


## Numbers 22:26 (id: 204022026)

26तब यहोवा का दूत आगे बढ़कर एक सकरे स्थान पर खड़ा हुआ, जहाँ न तो दाहिनी ओर हटने की जगह थी और न बाईं ओर।


## Numbers 22:27 (id: 204022027)

27वहाँ यहोवा के दूत को देखकर गदही बिलाम को लिये हुए बैठ गई; फिर तो बिलाम का कोप भड़क उठा, और उसने गदही को लाठी से मारा।


## Numbers 22:28 (id: 204022028)

28तब यहोवा ने गदही का मुँह खोल दिया, और वह बिलाम से कहने लगी, “मैंने तेरा क्या किया है कि तूने मुझे तीन बार मारा?”


## Numbers 22:29 (id: 204022029)

29बिलाम ने गदही से कहा, “यह कि तूने मुझसे नटखटी की। यदि मेरे हाथ में तलवार होती तो मैं तुझे अभी मार डालता।”


## Numbers 22:30 (id: 204022030)

30गदही ने बिलाम से कहा, “क्या मैं तेरी वही गदही नहीं, जिस पर तू जन्म से आज तक चढ़ता आया है? क्या मैं तुझ से कभी ऐसा करती थी?” वह बोला, “नहीं।”


## Numbers 22:31 (id: 204022031)

31तब यहोवा ने बिलाम की आँखें खोलीं, और उसको यहोवा का दूत हाथ में नंगी तलवार लिये हुए मार्ग में खड़ा दिखाई पड़ा; तब वह झुक गया, और मुँह के बल गिरकर दण्डवत् किया।


## Numbers 22:32 (id: 204022032)

32यहोवा के दूत ने उससे कहा, “तूने अपनी गदही को तीन बार क्यों मारा? सुन, तेरा विरोध करने को मैं ही आया हूँ, इसलिए कि तू मेरे सामने दुष्ट चाल चलता है;


## Numbers 22:33 (id: 204022033)

33और यह गदही मुझे देखकर मेरे सामने से तीन बार हट गई। यदि वह मेरे सामने से हट न जाती, तो निःसन्देह मैं अब तक तुझको मार ही डालता, परन्तु उसको जीवित छोड़ देता।”


## Numbers 22:34 (id: 204022034)

34तब बिलाम ने यहोवा के दूत से कहा, “मैंने पाप किया है; मैं नहीं जानता था कि तू मेरा सामना करने को मार्ग में खड़ा है। इसलिए अब यदि तुझे बुरा लगता है, तो मैं लौट जाता हूँ।”


## Numbers 22:35 (id: 204022035)

35यहोवा के दूत ने बिलाम से कहा, “इन पुरुषों के संग तू चला जा; परन्तु केवल वही बात कहना जो मैं तुझ से कहूँगा।” तब बिलाम बालाक के हाकिमों के संग चला गया।


## Numbers 22:36 (id: 204022036)

36यह सुनकर कि बिलाम आ रहा है, बालाक उससे भेंट करने के लिये मोआब के उस नगर तक जो उस देश के अर्नोनवाले सीमा पर है गया।


## Numbers 22:37 (id: 204022037)

37बालाक ने बिलाम से कहा, “क्या मैंने बड़ी आशा से तुझे नहीं बुलवा भेजा था? फिर तू मेरे पास क्यों नहीं चला आया? क्या मैं इस योग्य नहीं कि सचमुच तेरी उचित प्रतिष्ठा कर सकता?”


## Numbers 22:38 (id: 204022038)

38बिलाम ने बालाक से कहा, “देख, मैं तेरे पास आया तो हूँ! परन्तु अब क्या मैं कुछ कर सकता हूँ? जो बात परमेश्वर मेरे मुँह में डालेगा, वही बात मैं कहूँगा।”


## Numbers 22:39 (id: 204022039)

39तब बिलाम बालाक के संग\-संग चला, और वे किर्यथूसोत तक आए।


## Numbers 22:40 (id: 204022040)

40और बालाक ने बैल और भेड़\-बकरियों को बलि किया, और बिलाम और उसके साथ के हाकिमों के पास भेजा।


## Numbers 22:41 (id: 204022041)

41भोर को बालाक बिलाम को बाल के ऊँचे स्थानों पर चढ़ा ले गया, और वहाँ से उसको सब इस्राएली लोग दिखाई पड़े।


## Numbers 23:1 (id: 204023001)

1तब बिलाम ने बालाक से कहा, “यहाँ पर मेरे लिये सात वेदियाँ बनवा, और इसी स्थान पर सात बछड़े और सात मेढ़े तैयार कर।”


## Numbers 23:2 (id: 204023002)

2तब बालाक ने बिलाम के कहने के अनुसार किया; और बालाक और बिलाम ने मिलकर प्रत्येक वेदी पर एक बछड़ा और एक मेढ़ा चढ़ाया।


## Numbers 23:3 (id: 204023003)

3फिर बिलाम ने बालाक से कहा, “तू अपने होमबलि के पास खड़ा रह, और मैं जाता हूँ; सम्भव है कि यहोवा मुझसे भेंट करने को आए; और जो कुछ वह मुझ पर प्रगट करेगा वही मैं तुझको बताऊँगा।” तब वह एक मुण्डे पहाड़ पर गया।


## Numbers 23:4 (id: 204023004)

4और परमेश्वर बिलाम से मिला; और बिलाम ने उससे कहा, “मैंने सात वेदियाँ तैयार की हैं, और प्रत्येक वेदी पर एक बछड़ा और एक मेढ़ा चढ़ाया है।”


## Numbers 23:5 (id: 204023005)

5यहोवा ने बिलाम के मुँह में एक बात डाली, और कहा, “बालाक के पास लौट जा, और इस प्रकार कहना।”


## Numbers 23:6 (id: 204023006)

6और वह उसके पास लौटकर आ गया, और क्या देखता है कि वह सारे मोआबी हाकिमों समेत अपने होमबलि के पास खड़ा है।


## Numbers 23:7 (id: 204023007)

7तब बिलाम ने अपनी गूढ़ बात आरम्भ की, और कहने लगा, “बालाक ने मुझे अराम से, अर्थात् मोआब के राजा ने मुझे पूर्व के पहाड़ों से बुलवा भेजा: ‘आ, मेरे लिये याकूब को श्राप दे, आ, इस्राएल को धमकी दे!’


## Numbers 23:8 (id: 204023008)

8परन्तु जिन्हें परमेश्वर ने श्राप नहीं दिया उन्हें मैं क्यों श्राप दूँ? और जिन्हें यहोवा ने धमकी नहीं दी उन्हें मैं कैसे धमकी दूँ?


## Numbers 23:9 (id: 204023009)

9चट्टानों की चोटी पर से वे मुझे दिखाई पड़ते हैं, पहाड़ियों पर से मैं उनको देखता हूँ; वह ऐसी जाति है जो अकेली बसी रहेगी, और अन्यजातियों से अलग गिनी जाएगी!


## Numbers 23:10 (id: 204023010)

10याकूब के धूलि के किनके को कौन गिन सकता है, या इस्राएल की चौथाई की गिनती कौन ले सकता है? सौभाग्य यदि मेरी मृत्यु धर्मियों की सी, और मेरा अन्त भी उन्हीं के समान हो!”


## Numbers 23:11 (id: 204023011)

11तब बालाक ने बिलाम से कहा, “तूने मुझसे क्या किया है? मैंने तुझे अपने शत्रुओं को श्राप देने को बुलवाया था, परन्तु तूने उन्हें आशीष ही आशीष दी है।”


## Numbers 23:12 (id: 204023012)

12उसने कहा, “जो बात यहोवा ने मुझे सिखलाई, क्या मुझे उसी को सावधानी से बोलना न चाहिये?”


## Numbers 23:13 (id: 204023013)

13बालाक ने उससे कहा, “मेरे संग दूसरे स्थान पर चल, जहाँ से वे तुझे दिखाई देंगे; तू उन सभी को तो नहीं, केवल बाहरवालों को देख सकेगा; वहाँ से उन्हें मेरे लिये श्राप दे।”


## Numbers 23:14 (id: 204023014)

14तब वह उसको सोपीम नामक मैदान में पिसगा के सिरे पर ले गया, और वहाँ सात वेदियाँ बनवाकर प्रत्येक पर एक बछड़ा और एक मेढ़ा चढ़ाया।


## Numbers 23:15 (id: 204023015)

15तब बिलाम ने बालाक से कहा, “अपने होमबलि के पास यहीं खड़ा रह, और मैं उधर जाकर यहोवा से भेंट करूँ।”


## Numbers 23:16 (id: 204023016)

16और यहोवा ने बिलाम से भेंट की, और उसने उसके मुँह में एक बात डाली, और कहा, “बालाक के पास लौट जा, और इस प्रकार कहना।”


## Numbers 23:17 (id: 204023017)

17और वह उसके पास गया, और क्या देखता है कि वह मोआबी हाकिमों समेत अपने होमबलि के पास खड़ा है। और बालाक ने पूछा, “यहोवा ने क्या कहा है?”


## Numbers 23:18 (id: 204023018)

18तब बिलाम ने अपनी गूढ़ बात आरम्भ की, और कहने लगा, “हे बालाक, मन लगाकर सुन, हे सिप्पोर के पुत्र, मेरी बात पर कान लगा:


## Numbers 23:19 (id: 204023019)

19परमेश्वर मनुष्य नहीं कि झूठ बोले, और न वह आदमी है कि अपनी इच्छा बदले। क्या जो कुछ उसने कहा उसे न करे? क्या वह वचन देकर उसे पूरा न करे?


## Numbers 23:20 (id: 204023020)

20देख, आशीर्वाद ही देने की आज्ञा मैंने पाई है: वह आशीष दे चुका है, और मैं उसे नहीं पलट सकता।


## Numbers 23:21 (id: 204023021)

21उसने याकूब में अनर्थ नहीं पाया; और न इस्राएल में अन्याय देखा है। उसका परमेश्वर यहोवा उसके संग है, और उनमें राजा की सी ललकार होती है।


## Numbers 23:22 (id: 204023022)

22उनको मिस्र में से परमेश्वर ही निकाले लिए आ रहा है, वह तो जंगली साँड़ के समान बल रखता है।


## Numbers 23:23 (id: 204023023)

23निश्चय कोई मंत्र याकूब पर नहीं चल सकता, और इस्राएल पर भावी कहना कोई अर्थ नहीं रखता; परन्तु याकूब और इस्राएल के विषय में अब यह कहा जाएगा, कि परमेश्वर ने क्या ही विचित्र काम किया है!


## Numbers 23:24 (id: 204023024)

24सुन, वह दल सिंहनी के समान उठेगा, और सिंह के समान खड़ा होगा; वह जब तक शिकार को न खा ले, और मरे हुओं के लहू को न पी ले, तब तक न लेटेगा।”


## Numbers 23:25 (id: 204023025)

25तब बालाक ने बिलाम से कहा, “उनको न तो श्राप देना, और न आशीष देना।”


## Numbers 23:26 (id: 204023026)

26बिलाम ने बालाक से कहा, “क्या मैंने तुझ से नहीं कहा कि जो कुछ यहोवा मुझसे कहेगा, वही मुझे करना पड़ेगा?”


## Numbers 23:27 (id: 204023027)

27बालाक ने बिलाम से कहा, “चल मैं तुझको एक और स्थान पर ले चलता हूँ; सम्भव है कि परमेश्वर की इच्छा हो कि तू वहाँ से उन्हें मेरे लिये श्राप दे।”


## Numbers 23:28 (id: 204023028)

28तब बालाक बिलाम को पोर के सिरे पर, जहाँ से यशीमोन देश दिखाई देता है, ले गया।


## Numbers 23:29 (id: 204023029)

29और बिलाम ने बालाक से कहा, “यहाँ पर मेरे लिये सात वेदियाँ बनवा, और यहाँ सात बछड़े और सात मेढ़े तैयार कर।”


## Numbers 23:30 (id: 204023030)

30बिलाम के कहने के अनुसार बालाक ने प्रत्येक वेदी पर एक बछड़ा और एक मेढ़ा चढ़ाया।


## Numbers 24:1 (id: 204024001)

1यह देखकर कि यहोवा इस्राएल को आशीष ही दिलाना चाहता है, बिलाम पहले के समान शकुन देखने को न गया, परन्तु अपना मुँह जंगल की ओर कर लिया।


## Numbers 24:2 (id: 204024002)

2और बिलाम ने आँखें उठाई, और इस्राएलियों को अपने गोत्र\-गोत्र के अनुसार बसे हुए देखा। और परमेश्वर का आत्मा उस पर उतरा।


## Numbers 24:3 (id: 204024003)

3तब उसने अपनी गूढ़ बात आरम्भ की, और कहने लगा, “बोर के पुत्र बिलाम की यह वाणी है, जिस पुरुष की आँखें खुली थीं उसी की यह वाणी है,


## Numbers 24:4 (id: 204024004)

4परमेश्वर के वचनों का सुननेवाला, जो दण्डवत् में पड़ा हुआ खुली हुई आँखों से सर्वशक्तिमान का दर्शन पाता है, उसी की यह वाणी है कि


## Numbers 24:5 (id: 204024005)

5हे याकूब, तेरे डेरे, और हे इस्राएल, तेरे निवास\-स्थान क्या ही मनभावने हैं!


## Numbers 24:6 (id: 204024006)

6वे तो घाटियों के समान, और नदी के तट की वाटिकाओं के समान ऐसे फैले हुए हैं, जैसे कि यहोवा के लगाए हुए अगर के वृक्ष, और जल के निकट के देवदारू।


## Numbers 24:7 (id: 204024007)

7और उसके घड़ों से जल उमड़ा करेगा, और उसका बीज बहुत से जलभरे खेतों में पडे़गा, और उसका राजा अगाग से भी महान होगा, और उसका राज्य बढ़ता ही जाएगा।


## Numbers 24:8 (id: 204024008)

8उसको मिस्र में से परमेश्वर ही निकाले लिए आ रहा है; वह तो जंगली साँड़ के समान बल रखता है, जाति\-जाति के लोग जो उसके द्रोही हैं उनको वह खा जाएगा, और उनकी हड्डियों को टुकड़े\-टुकड़े करेगा, और अपने तीरों से उनको बेधेगा।


## Numbers 24:9 (id: 204024009)

9वह घात लगाए बैठा है, वह सिंह या सिंहनी के समान लेट गया है; अब उसको कौन छेड़े? जो कोई तुझे आशीर्वाद दे वह आशीष पाए, और जो कोई तुझे श्राप दे वह श्रापित हो।”


## Numbers 24:10 (id: 204024010)

10तब बालाक का कोप बिलाम पर भड़क उठा; और उसने हाथ पर हाथ पटककर बिलाम से कहा, “मैंने तुझे अपने शत्रुओं को श्राप देने के लिये बुलवाया, परन्तु तूने तीन बार उन्हें आशीर्वाद ही आशीर्वाद दिया है।


## Numbers 24:11 (id: 204024011)

11इसलिए अब तू अपने स्थान पर भाग जा; मैंने तो सोचा था कि तेरी बड़ी प्रतिष्ठा करूँगा, परन्तु अब यहोवा ने तुझे प्रतिष्ठा पाने से रोक रखा है।”


## Numbers 24:12 (id: 204024012)

12बिलाम ने बालाक से कहा, “जो दूत तूने मेरे पास भेजे थे, क्या मैंने उनसे भी न कहा था,


## Numbers 24:13 (id: 204024013)

13कि चाहे बालाक अपने घर को सोने चाँदी से भरकर मुझे दे, तो भी मैं यहोवा की आज्ञा तोड़कर अपने मन से न तो भला कर सकता हूँ और न बुरा; जो कुछ यहोवा कहेगा वही मैं कहूँगा?


## Numbers 24:14 (id: 204024014)

14“अब सुन, मैं अपने लोगों के पास लौटकर जाता हूँ; परन्तु पहले मैं तुझे चेतावनी देता हूँ कि आनेवाले दिनों में वे लोग तेरी प्रजा से क्या\-क्या करेंगे।”


## Numbers 24:15 (id: 204024015)

15फिर वह अपनी गूढ़ बात आरम्भ करके कहने लगा, “बोर के पुत्र बिलाम की यह वाणी है, जिस पुरुष की आँखें बन्द थीं उसी की यह वाणी है,


## Numbers 24:16 (id: 204024016)

16परमेश्वर के वचनों का सुननेवाला, और परमप्रधान के ज्ञान का जाननेवाला, जो दण्डवत् में पड़ा हुआ खुली हुई आँखों से सर्वशक्तिमान का दर्शन पाता है, उसी की यह वाणी है:


## Numbers 24:17 (id: 204024017)

17मैं उसको देखूँगा तो सही, परन्तु अभी नहीं; मैं उसको निहारूँगा तो सही, परन्तु समीप होकर नहीं याकूब में से एक तारा उदय होगा, और इस्राएल में से एक राजदण्ड उठेगा; जो मोआब की सीमाओं को चूर कर देगा, और सब शेत के पुत्रों का नाश कर देगा।


## Numbers 24:18 (id: 204024018)

18तब एदोम और सेईर भी, जो उसके शत्रु हैं, दोनों उसके वश में पड़ेंगे, और इस्राएल वीरता दिखाता जाएगा।


## Numbers 24:19 (id: 204024019)

19और याकूब ही में से एक अधिपति आएगा जो प्रभुता करेगा, और नगर में से बचे हुओं को भी सत्यानाश करेगा।”


## Numbers 24:20 (id: 204024020)

20फिर उसने अमालेक पर दृष्टि करके अपनी गूढ़ बात आरम्भ की, और कहने लगा, “अमालेक अन्यजातियों में श्रेष्ठ तो था, परन्तु उसका अन्त विनाश ही है।”


## Numbers 24:21 (id: 204024021)

21फिर उसने केनियों पर दृष्टि करके अपनी गूढ़ बात आरम्भ की, और कहने लगा, “तेरा निवास\-स्थान अति दृढ़ तो है, और तेरा बसेरा चट्टान पर तो है;


## Numbers 24:22 (id: 204024022)

22तो भी केन उजड़ जाएगा। और अन्त में अश्शूर तुझे बन्दी बनाकर ले आएगा।”


## Numbers 24:23 (id: 204024023)

23फिर उसने अपनी गूढ़ बात आरम्भ की, और कहने लगा, “हाय, जब परमेश्वर यह करेगा तब कौन जीवित बचेगा?


## Numbers 24:24 (id: 204024024)

24तो भी कित्तियों के पास से जहाज वाले आकर अश्शूर को और एबेर को भी दुःख देंगे; और अन्त में उसका भी विनाश हो जाएगा।”


## Numbers 24:25 (id: 204024025)

25तब बिलाम चल दिया, और अपने स्थान पर लौट गया; और बालाक ने भी अपना मार्ग लिया।


## Numbers 25:1 (id: 204025001)

1इस्राएली शित्तीम में रहते थे, और वे लोग मोआबी लड़कियों के संग कुकर्म करने लगे।


## Numbers 25:2 (id: 204025002)

2और जब उन स्त्रियों ने उन लोगों को अपने देवताओं के यज्ञों में नेवता दिया, तब वे लोग खाकर उनके देवताओं को दण्डवत् करने लगे।


## Numbers 25:3 (id: 204025003)

3इस प्रकार इस्राएली बालपोर देवता को पूजने लगे। तब यहोवा का कोप इस्राएल पर भड़क उठा;


## Numbers 25:4 (id: 204025004)

4और यहोवा ने मूसा से कहा, “प्रजा के सब प्रधानों को पकड़कर यहोवा के लिये धूप में लटका दे, जिससे मेरा भड़का हुआ कोप इस्राएल के ऊपर से दूर हो जाए।”


## Numbers 25:5 (id: 204025005)

5तब मूसा ने इस्राएली न्यायियों से कहा, “तुम्हारे जो\-जो आदमी बालपोर के संग मिल गए हैं उन्हें घात करो।”


## Numbers 25:6 (id: 204025006)

6जब इस्राएलियों की सारी मण्डली मिलापवाले तम्बू के द्वार पर रो रही थी, तो एक इस्राएली पुरुष मूसा और सब लोगों की आँखों के सामने एक मिद्यानी स्त्री को अपने साथ अपने भाइयों के पास ले आया।


## Numbers 25:7 (id: 204025007)

7इसे देखकर एलीआजर का पुत्र पीनहास, जो हारून याजक का पोता था, उसने मण्डली में से उठकर हाथ में एक बरछी ली,


## Numbers 25:8 (id: 204025008)

8और उस इस्राएली पुरुष के डेरे में जाने के बाद वह भी भीतर गया, और उस पुरुष और उस स्त्री दोनों के पेट में बरछी बेध दी। इस पर इस्राएलियों में जो मरी फैल गई थी वह थम गई।


## Numbers 25:9 (id: 204025009)

9और मरी से चौबीस हजार मनुष्य मर गए।


## Numbers 25:10 (id: 204025010)

10तब यहोवा ने मूसा से कहा,


## Numbers 25:11 (id: 204025011)

11“हारून याजक का पोता एलीआजर का पुत्र पीनहास, जिसे इस्राएलियों के बीच मेरी जैसी जलन उठी, उसने मेरी जलजलाहट को उन पर से यहाँ तक दूर किया है, कि मैंने जलकर उनका अन्त नहीं कर डाला।


## Numbers 25:12 (id: 204025012)

12इसलिए तू कह दे, कि मैं उससे शान्ति की वाचा बाँधता हूँ।


## Numbers 25:13 (id: 204025013)

13“और वह उसके लिये, और उसके बाद उसके वंश के लिये, सदा के याजकपद की वाचा होगी, क्योंकि उसे अपने परमेश्वर के लिये जलन उठी, और उसने इस्राएलियों के लिये प्रायश्चित किया।”


## Numbers 25:14 (id: 204025014)

14जो इस्राएली पुरुष मिद्यानी स्त्री के संग मारा गया, उसका नाम जिम्री था, वह सालू का पुत्र और शिमोनियों में से अपने पितरों के घराने का प्रधान था।


## Numbers 25:15 (id: 204025015)

15और जो मिद्यानी स्त्री मारी गई उसका नाम कोजबी था, वह सूर की बेटी थी, जो मिद्यानी पितरों के एक घराने के लोगों का प्रधान था।


## Numbers 25:16 (id: 204025016)

16फिर यहोवा ने मूसा से कहा,


## Numbers 25:17 (id: 204025017)

17“मिद्यानियों को सता, और उन्हें मार;


## Numbers 25:18 (id: 204025018)

18क्योंकि पोर के विषय और कोजबी के विषय वे तुम को छल करके सताते हैं।” कोजबी तो एक मिद्यानी प्रधान की बेटी और मिद्यानियों की जाति बहन थी, और मरी के दिन में पोर के मामले में मारी गई।


## Numbers 26:1 (id: 204026001)

1फिर यहोवा ने मूसा और एलीआजर नामक हारून याजक के पुत्र से कहा,


## Numbers 26:2 (id: 204026002)

2“इस्राएलियों की सारी मण्डली में जितने बीस वर्ष के, या उससे अधिक आयु के होने से इस्राएलियों के बीच युद्ध करने के योग्य हैं, उनके पितरों के घरानों के अनुसार उन सभी की गिनती करो।”


## Numbers 26:3 (id: 204026003)

3अतः मूसा और एलीआजर याजक ने यरीहो के पास यरदन नदी के तट पर मोआब के अराबा में उनको समझाकर कहा,


## Numbers 26:4 (id: 204026004)

4“बीस वर्ष के और उससे अधिक आयु के लोगों की गिनती लो, जैसे कि यहोवा ने मूसा और इस्राएलियों को मिस्र देश से निकल आने के समय आज्ञा दी थी।”


## Numbers 26:5 (id: 204026005)

5रूबेन जो इस्राएल का जेठा था; उसके ये पुत्र थे; अर्थात् हनोक, जिससे हनोकियों का कुल चला; और पल्लू, जिससे पल्लूइयों का कुल चला;


## Numbers 26:6 (id: 204026006)

6हेस्रोन, जिससे हेस्रोनियों का कुल चला; और कर्मी, जिससे कर्मियों का कुल चला।


## Numbers 26:7 (id: 204026007)

7रूबेनवाले कुल ये ही थे; और इनमें से जो गिने गए वे तैंतालीस हजार सात सौ तीस पुरुष थे।


## Numbers 26:8 (id: 204026008)

8और पल्लू का पुत्र एलीआब था।


## Numbers 26:9 (id: 204026009)

9और एलीआब के पुत्र नमूएल, दातान, और अबीराम थे। ये वही दातान और अबीराम हैं जो सभासद थे; और जिस समय कोरह की मण्डली ने यहोवा से झगड़ा किया था, उस समय उस मण्डली में मिलकर उन्होंने भी मूसा और हारून से झगड़े थे;


## Numbers 26:10 (id: 204026010)

10और जब उन ढाई सौ मनुष्यों के आग में भस्म हो जाने से वह मण्डली मिट गई, उसी समय पृथ्वी ने मुँह खोलकर कोरह समेत इनको भी निगल लिया; और वे एक दृष्टान्त ठहरे।


## Numbers 26:11 (id: 204026011)

11परन्तु कोरह के पुत्र तो नहीं मरे थे।


## Numbers 26:12 (id: 204026012)

12शिमोन के पुत्र जिनसे उनके कुल निकले वे ये थे; अर्थात् नमूएल, जिससे नमूएलियों का कुल चला; और यामीन, जिससे यामीनियों का कुल चला; और याकीन, जिससे याकीनियों का कुल चला;


## Numbers 26:13 (id: 204026013)

13और जेरह, जिससे जेरहियों का कुल चला; और शाऊल, जिससे शाऊलियों का कुल चला।


## Numbers 26:14 (id: 204026014)

14शिमोनवाले कुल ये ही थे; इनमें से बाईस हजार दो सौ पुरुष गिने गए।


## Numbers 26:15 (id: 204026015)

15गाद के पुत्र जिससे उनके कुल निकले वे ये थे; अर्थात् सपोन, जिससे सपोनियों का कुल चला; और हाग्गी, जिससे हाग्गियों का कुल चला; और शूनी, जिससे शूनियों का कुल चला; और ओजनी, जिससे ओजनियों का कुल चला;


## Numbers 26:16 (id: 204026016)

16और एरी, जिससे एरियों का कुल चला; और अरोद, जिससे अरोदियों का कुल चला;


## Numbers 26:17 (id: 204026017)

17और अरेली, जिससे अरेलियों का कुल चला।


## Numbers 26:18 (id: 204026018)

18गाद के वंश के कुल ये ही थे; इनमें से साढ़े चालीस हजार पुरुष गिने गए।


## Numbers 26:19 (id: 204026019)

19और यहूदा के एर और ओनान नामक पुत्र तो हुए, परन्तु वे कनान देश में मर गए।


## Numbers 26:20 (id: 204026020)

20और यहूदा के जिन पुत्रों से उनके कुल निकले वे ये थे; अर्थात् शेला, जिससे शेलियों का कुल चला; और पेरेस जिससे पेरेसियों का कुल चला; और जेरह, जिससे जेरहियों का कुल चला।


## Numbers 26:21 (id: 204026021)

21और पेरेस के पुत्र ये थे; अर्थात् हेस्रोन, जिससे हेस्रोनियों का कुल चला; और हामूल, जिससे हामूलियों का कुल चला।


## Numbers 26:22 (id: 204026022)

22यहूदियों के कुल ये ही थे; इनमें से साढ़े छिहत्तर हजार पुरुष गिने गए।


## Numbers 26:23 (id: 204026023)

23इस्साकार के पुत्र जिनसे उनके कुल निकले वे ये थे; अर्थात् तोला, जिससे तोलियों का कुल चला; और पुव्वा, जिससे पुव्वियों का कुल चला;


## Numbers 26:24 (id: 204026024)

24और याशूब, जिससे याशूबियों का कुल चला; और शिम्रोन, जिससे शिम्रोनियों का कुल चला।


## Numbers 26:25 (id: 204026025)

25इस्साकारियों के कुल ये ही थे; इनमें से चौसठ हजार तीन सौ पुरुष गिने गए।


## Numbers 26:26 (id: 204026026)

26जबूलून के पुत्र जिनसे उनके कुल निकले वे ये थे; अर्थात् सेरेद जिससे सेरेदियों का कुल चला; और एलोन, जिनसे एलोनियों का कुल चला; और यहलेल, जिससे यहलेलियों का कुल चला।


## Numbers 26:27 (id: 204026027)

27जबूलूनियों के कुल ये ही थे; इनमें से साढ़े साठ हजार पुरुष गिने गए।


## Numbers 26:28 (id: 204026028)

28यूसुफ के पुत्र जिससे उनके कुल निकले वे मनश्शे और एप्रैम थे।


## Numbers 26:29 (id: 204026029)

29मनश्शे के पुत्र ये थे; अर्थात् माकीर, जिससे माकीरियों का कुल चला; और माकीर से गिलाद उत्पन्न हुआ; और गिलाद से गिलादियों का कुल चला।


## Numbers 26:30 (id: 204026030)

30गिलाद के तो पुत्र ये थे; अर्थात् ईएजेर, जिससे ईएजेरियों का कुल चला;


## Numbers 26:31 (id: 204026031)

31और हेलेक, जिससे हेलेकियों का कुल चला और अस्रीएल, जिससे अस्रीएलियों का कुल चला; और शेकेम, जिससे शेकेमियों का कुल चला; और शमीदा, जिससे शमीदियों का कुल चला;


## Numbers 26:32 (id: 204026032)

32और हेपेर, जिससे हेपेरियों का कुल चला;


## Numbers 26:33 (id: 204026033)

33और हेपेर के पुत्र सलोफाद के बेटे नहीं, केवल बेटियाँ हुईं; इन बेटियों के नाम महला, नोवा, होग्ला, मिल्का, और तिर्सा हैं।


## Numbers 26:34 (id: 204026034)

34मनश्शेवाले कुल तो ये ही थे; और इनमें से जो गिने गए वे बावन हजार सात सौ पुरुष थे।


## Numbers 26:35 (id: 204026035)

35एप्रैम के पुत्र जिनसे उनके कुल निकले वे ये थे; अर्थात् शूतेलह, जिससे शूतेलहियों का कुल चला; और बेकेर, जिससे बेकेरियों का कुल चला; और तहन जिससे तहनियों का कुल चला।


## Numbers 26:36 (id: 204026036)

36और शूतेलह के यह पुत्र हुआ; अर्थात् एरान, जिससे एरानियों का कुल चला।


## Numbers 26:37 (id: 204026037)

37एप्रैमियों के कुल ये ही थे; इनमें से साढ़े बत्तीस हजार पुरुष गिने गए। अपने कुलों के अनुसार यूसुफ के वंश के लोग ये ही थे।


## Numbers 26:38 (id: 204026038)

38और बिन्यामीन के पुत्र जिनसे उनके कुल निकले वे ये थे; अर्थात् बेला जिससे बेलियों का कुल चला; और अशबेल, जिससे अशबेलियों का कुल चला; और अहीराम, जिससे अहीरामियों का कुल चला;


## Numbers 26:39 (id: 204026039)

39और शपूपाम, जिससे शपूपामियों का कुल चला; और हूपाम, जिससे हूपामियों का कुल चला।


## Numbers 26:40 (id: 204026040)

40और बेला के पुत्र अर्द और नामान थे; और अर्द से अर्दियों का कुल, और नामान से नामानियों का कुल चला।


## Numbers 26:41 (id: 204026041)

41अपने कुलों के अनुसार बिन्यामीनी ये ही थे; और इनमें से जो गिने गए वे पैंतालीस हजार छः सौ पुरुष थे।


## Numbers 26:42 (id: 204026042)

42दान का पुत्र जिससे उनका कुल निकला यह था; अर्थात् शूहाम, जिससे शूहामियों का कुल चला। और दान का कुल यही था।


## Numbers 26:43 (id: 204026043)

43और शूहामियों में से जो गिने गए उनके कुल में चौसठ हजार चार सौ पुरुष थे।


## Numbers 26:44 (id: 204026044)

44आशेर के पुत्र जिनसे उनके कुल निकले वे ये थे; अर्थात् यिम्ना, जिससे यिम्नियों का कुल चला; यिश्वी, जिससे यिश्वीयों का कुल चला; और बरीआ, जिससे बरीइयों का कुल चला।


## Numbers 26:45 (id: 204026045)

45फिर बरीआ के ये पुत्र हुए; अर्थात् हेबेर, जिससे हेबेरियों का कुल चला; और मल्कीएल, जिससे मल्कीएलियों का कुल चला।


## Numbers 26:46 (id: 204026046)

46और आशेर की बेटी का नाम सेरह है।


## Numbers 26:47 (id: 204026047)

47आशेरियों के कुल ये ही थे; इनमें से तिरपन हजार चार सौ पुरुष गिने गए।


## Numbers 26:48 (id: 204026048)

48नप्ताली के पुत्र जिससे उनके कुल निकले वे ये थे; अर्थात् यहसेल, जिससे यहसेलियों का कुल चला; और गूनी, जिससे गूनियों का कुल चला;


## Numbers 26:49 (id: 204026049)

49येसेर, जिससे येसेरियों का कुल चला; और शिल्लेम, जिससे शिल्लेमियों का कुल चला।


## Numbers 26:50 (id: 204026050)

50अपने कुलों के अनुसार नप्ताली के कुल ये ही थे; और इनमें से जो गिने गए वे पैंतालीस हजार चार सौ पुरुष थे।


## Numbers 26:51 (id: 204026051)

51सब इस्राएलियों में से जो गिने गए थे वे ये ही थे; अर्थात् छः लाख एक हजार सात सौ तीस पुरुष थे।


## Numbers 26:52 (id: 204026052)

52फिर यहोवा ने मूसा से कहा,


## Numbers 26:53 (id: 204026053)

53“इनको, इनकी गिनती के अनुसार, वह भूमि इनका भाग होने के लिये बाँट दी जाए।


## Numbers 26:54 (id: 204026054)

54अर्थात् जिस कुल में अधिक हों उनको अधिक भाग, और जिसमें कम हों उनको कम भाग देना; प्रत्येक गोत्र को उसका भाग उसके गिने हुए लोगों के अनुसार दिया जाए।


## Numbers 26:55 (id: 204026055)

55तो भी देश चिट्ठी डालकर बाँटा जाए; इस्राएलियों के पितरों के एक\-एक गोत्र का नाम, जैसे\-जैसे निकले वैसे\-वैसे वे अपना\-अपना भाग पाएँ।


## Numbers 26:56 (id: 204026056)

56चाहे बहुतों का भाग हो चाहे थोड़ों का हो, जो\-जो भाग बाँटे जाएँ वह चिट्ठी डालकर बाँटे जाएँ।”


## Numbers 26:57 (id: 204026057)

57फिर लेवियों में से जो अपने कुलों के अनुसार गिने गए वे ये हैं; अर्थात् गेर्शोनियों से निकला हुआ गेर्शोनियों का कुल; कहात से निकला हुआ कहातियों का कुल; और मरारी से निकला हुआ मरारियों का कुल।


## Numbers 26:58 (id: 204026058)

58लेवियों के कुल ये हैं; अर्थात् लिब्नियों का, हेब्रोनियों का, महलियों का, मूशियों का, और कोरहियों का कुल। और कहात से अम्राम उत्पन्न हुआ।


## Numbers 26:59 (id: 204026059)

59और अम्राम की पत्नी का नाम योकेबेद है, वह लेवी के वंश की थी जो लेवी के वंश में मिस्र देश में उत्पन्न हुई थी; और वह अम्राम से हारून और मूसा और उनकी बहन मिर्याम को भी जनी।


## Numbers 26:60 (id: 204026060)

60और हारून से नादाब, अबीहू, एलीआजर, और ईतामार उत्पन्न हुए।


## Numbers 26:61 (id: 204026061)

61नादाब और अबीहू तो उस समय मर गए थे, जब वे यहोवा के सामने ऊपरी आग ले गए थे।


## Numbers 26:62 (id: 204026062)

62सब लेवियों में से जो गिने गये, अर्थात् जितने पुरुष एक महीने के या उससे अधिक आयु के थे, वे तेईस हजार थे; वे इस्राएलियों के बीच इसलिए नहीं गिने गए, क्योंकि उनको देश का कोई भाग नहीं दिया गया था।


## Numbers 26:63 (id: 204026063)

63मूसा और एलीआजर याजक जिन्होंने मोआब के अराबा में यरीहो के पास की यरदन नदी के तट पर इस्राएलियों को गिन लिया, उनके गिने हुए लोग इतने ही थे।


## Numbers 26:64 (id: 204026064)

64परन्तु जिन इस्राएलियों को मूसा और हारून याजक ने सीनै के जंगल में गिना था, उनमें से एक भी पुरुष इस समय के गिने हुओं में न था।


## Numbers 26:65 (id: 204026065)

65क्योंकि यहोवा ने उनके विषय कहा था, “वे निश्चय जंगल में मर जाएँगे।” इसलिए यपुन्ने के पुत्र कालेब और नून के पुत्र यहोशू को छोड़, उनमें से एक भी पुरुष नहीं बचा।


## Numbers 27:1 (id: 204027001)

1तब यूसुफ के पुत्र मनश्शे के वंश के कुलों में से सलोफाद, जो हेपेर का पुत्र, और गिलाद का पोता, और मनश्शे के पुत्र माकीर का परपोता था, उसकी बेटियाँ जिनके नाम महला, नोवा, होग्ला, मिल्का, और तिर्सा हैं वे पास आईं।


## Numbers 27:2 (id: 204027002)

2और वे मूसा और एलीआजर याजक और प्रधानों और सारी मण्डली के सामने मिलापवाले तम्बू के द्वार पर खड़ी होकर कहने लगीं,


## Numbers 27:3 (id: 204027003)

3“हमारा पिता जंगल में मर गया; परन्तु वह उस मण्डली में का न था जो कोरह की मण्डली के संग होकर यहोवा के विरुद्ध इकट्ठी हुई थी, वह अपने ही पाप के कारण मरा; और उसके कोई पुत्र न था।


## Numbers 27:4 (id: 204027004)

4तो हमारे पिता का नाम उसके कुल में से पुत्र न होने के कारण क्यों मिट जाए? हमारे चाचाओं के बीच हमें भी कुछ भूमि निज भाग करके दे।”


## Numbers 27:5 (id: 204027005)

5उनकी यह विनती मूसा ने यहोवा को सुनाई।


## Numbers 27:6 (id: 204027006)

6यहोवा ने मूसा से कहा,


## Numbers 27:7 (id: 204027007)

7“सलोफाद की बेटियाँ ठीक कहती हैं; इसलिए तू उनके चाचाओं के बीच उनको भी अवश्य ही कुछ भूमि निज भाग करके दे, अर्थात् उनके पिता का भाग उनके हाथ सौंप दे।


## Numbers 27:8 (id: 204027008)

8और इस्राएलियों से यह कह, ‘यदि कोई मनुष्य बिना पुत्र मर जाए, तो उसका भाग उसकी बेटी के हाथ सौंपना।


## Numbers 27:9 (id: 204027009)

9और यदि उसके कोई बेटी भी न हो, तो उसका भाग उसके भाइयों को देना।


## Numbers 27:10 (id: 204027010)

10और यदि उसके भाई भी न हों, तो उसका भाग चाचाओं को देना।


## Numbers 27:11 (id: 204027011)

11और यदि उसके चाचा भी न हों, तो उसके कुल में से उसका जो कुटुम्बी सबसे समीप हो उनको उसका भाग देना कि वह उसका अधिकारी हो। इस्राएलियों के लिये यह न्याय की विधि ठहरेगी, जैसे कि यहोवा ने मूसा को आज्ञा दी।’”


## Numbers 27:12 (id: 204027012)

12फिर यहोवा ने मूसा से कहा, “इस अबारीम नामक पर्वत के ऊपर चढ़कर उस देश को देख ले जिसे मैंने इस्राएलियों को दिया है।


## Numbers 27:13 (id: 204027013)

13और जब तू उसको देख लेगा, तब अपने भाई हारून के समान तू भी अपने लोगों में जा मिलेगा,


## Numbers 27:14 (id: 204027014)

14क्योंकि सीन नामक जंगल में तुम दोनों ने मण्डली के झगड़ने के समय मेरी आज्ञा को तोड़कर मुझसे बलवा किया, और मुझे सोते के पास उनकी दृष्टि में पवित्र नहीं ठहराया।” (यह मरीबा नामक सोता है जो सीन नामक जंगल के कादेश में है)


## Numbers 27:15 (id: 204027015)

15मूसा ने यहोवा से कहा,


## Numbers 27:16 (id: 204027016)

16“यहोवा, जो सारे प्राणियों की आत्माओं का परमेश्वर है, वह इस मण्डली के लोगों के ऊपर किसी पुरुष को नियुक्त कर दे,


## Numbers 27:17 (id: 204027017)

17जो उसके सामने आया\-जाया करे, और उनका निकालने और बैठानेवाला हो; जिससे यहोवा की मण्डली बिना चरवाहे की भेड़\-बकरियों के समान न रहे।”


## Numbers 27:18 (id: 204027018)

18यहोवा ने मूसा से कहा, “तू नून के पुत्र यहोशू को लेकर उस पर हाथ रख; वह तो ऐसा पुरुष है जिसमें मेरा आत्मा बसा है;


## Numbers 27:19 (id: 204027019)

19और उसको एलीआजर याजक के और सारी मण्डली के सामने खड़ा करके उनके सामने उसे आज्ञा दे।


## Numbers 27:20 (id: 204027020)

20और अपनी महिमा में से कुछ उसे दे, जिससे इस्राएलियों की सारी मण्डली उसकी माना करे।


## Numbers 27:21 (id: 204027021)

21और वह एलीआजर याजक के सामने खड़ा हुआ करे, और एलीआजर उसके लिये यहोवा से ऊरीम की आज्ञा पूछा करे; और वह इस्राएलियों की सारी मण्डली समेत उसके कहने से जाया करे, और उसी के कहने से लौट भी आया करे।”


## Numbers 27:22 (id: 204027022)

22यहोवा की इस आज्ञा के अनुसार मूसा ने यहोशू को लेकर, एलीआजर याजक और सारी मण्डली के सामने खड़ा करके,


## Numbers 27:23 (id: 204027023)

23उस पर हाथ रखे, और उसको आज्ञा दी जैसे कि यहोवा ने मूसा के द्वारा कहा था।


## Numbers 28:1 (id: 204028001)

1फिर यहोवा ने मूसा से कहा,


## Numbers 28:2 (id: 204028002)

2“इस्राएलियों को यह आज्ञा सुना, ‘मेरा चढ़ावा, अर्थात् मुझे सुखदायक सुगन्ध देनेवाला मेरा हव्यरूपी भोजन, तुम लोग मेरे लिये उनके नियत समयों पर चढ़ाने के लिये स्मरण रखना।’


## Numbers 28:3 (id: 204028003)

3और तू उनसे कह: जो\-जो तुम्हें यहोवा के लिये चढ़ाना होगा वे ये हैं; अर्थात् नित्य होमबलि के लिये एक\-एक वर्ष के दो निर्दोष भेड़ी के नर बच्चे प्रतिदिन चढ़ाया करना।


## Numbers 28:4 (id: 204028004)

4एक बच्चे को भोर को और दूसरे को साँझ के समय चढ़ाना;


## Numbers 28:5 (id: 204028005)

5और भेड़ के बच्चे के साथ एक चौथाई हीन कूटकर निकाले हुए तेल से सने हुए एपा के दसवें अंश मैदे का अन्नबलि चढ़ाना।


## Numbers 28:6 (id: 204028006)

6यह नित्य होमबलि है, जो सीनै पर्वत पर यहोवा का सुखदायक सुगन्धवाला हव्य होने के लिये ठहराया गया।


## Numbers 28:7 (id: 204028007)

7और उसका अर्घ प्रति एक भेड़ के बच्चे के संग एक चौथाई हीन हो; मदिरा का यह अर्घ यहोवा के लिये पवित्रस्थान में देना।


## Numbers 28:8 (id: 204028008)

8और दूसरे बच्चे को साँझ के समय चढ़ाना; अन्नबलि और अर्घ समेत भोर के होमबलि के समान उसे यहोवा को सुखदायक सुगन्ध देनेवाला हव्य करके चढ़ाना।


## Numbers 28:9 (id: 204028009)

9“फिर विश्रामदिन को दो निर्दोष भेड़ के एक वर्ष के नर बच्चे, और अन्नबलि के लिये तेल से सना हुआ एपा का दो दसवाँ अंश मैदा अर्घ समेत चढ़ाना।


## Numbers 28:10 (id: 204028010)

10नित्य होमबलि और उसके अर्घ के अलावा प्रत्येक विश्रामदिन का यही होमबलि ठहरा है।


## Numbers 28:11 (id: 204028011)

11“फिर अपने महीनों के आरम्भ में प्रतिमाह यहोवा के लिये होमबलि चढ़ाना; अर्थात् दो बछड़े, एक मेढ़ा, और एक\-एक वर्ष के निर्दोष भेड़ के सात नर बच्चे;


## Numbers 28:12 (id: 204028012)

12और बछड़े के साथ तेल से सना हुआ एपा का तीन दसवाँ अंश मैदा, और उस एक मेढ़े के साथ तेल से सना हुआ एपा का दो दसवाँ अंश मैदा;


## Numbers 28:13 (id: 204028013)

13और प्रत्येक भेड़ के बच्चे के पीछे तेल से सना हुआ एपा का दसवाँ अंश मैदा, उन सभी को अन्नबलि करके चढ़ाना; वह सुखदायक सुगन्ध देने के लिये होमबलि और यहोवा के लिये हव्य ठहरेगा।


## Numbers 28:14 (id: 204028014)

14और उनके साथ ये अर्घ हों; अर्थात् बछड़े के साथ आधा हीन, मेढ़े के साथ तिहाई हीन, और भेड़ के बच्चे के साथ चौथाई हीन दाखमधु दिया जाए; वर्ष के सब महीनों में से प्रत्येक महीने का यही होमबलि ठहरे।


## Numbers 28:15 (id: 204028015)

15और एक बकरा पापबलि करके यहोवा के लिये चढ़ाया जाए; यह नित्य होमबलि और उसके अर्घ के अलावा चढ़ाया जाए।


## Numbers 28:16 (id: 204028016)

16“फिर पहले महीने के चौदहवें दिन को यहोवा का फसह हुआ करे।


## Numbers 28:17 (id: 204028017)

17और उसी महीने के पन्द्रहवें दिन को पर्व लगा करे; सात दिन तक अख़मीरी रोटी खाई जाए।


## Numbers 28:18 (id: 204028018)

18पहले दिन पवित्र सभा हो; और उस दिन परिश्रम का कोई काम न किया जाए;


## Numbers 28:19 (id: 204028019)

19उसमें तुम यहोवा के लिये हव्य, अर्थात् होमबलि चढ़ाना; अतः दो बछड़े, एक मेढ़ा, और एक\-एक वर्ष के सात भेड़ के नर बच्चे हों; ये सब निर्दोष हों;


## Numbers 28:20 (id: 204028020)

20और उनका अन्नबलि तेल से सने हुए मैदे का हो; बछड़े के साथ एपा का तीन दसवाँ अंश और मेढ़े के साथ एपा का दो दसवाँ अंश मैदा हो।


## Numbers 28:21 (id: 204028021)

21और सातों भेड़ के बच्चों में से प्रति बच्चे के साथ एपा का दसवाँ अंश चढ़ाना।


## Numbers 28:22 (id: 204028022)

22और एक बकरा भी पापबलि करके चढ़ाना, जिससे तुम्हारे लिये प्रायश्चित हो।


## Numbers 28:23 (id: 204028023)

23भोर का होमबलि जो नित्य होमबलि ठहरा है, उसके अलावा इनको चढ़ाना।


## Numbers 28:24 (id: 204028024)

24इस रीति से तुम उन सातों दिनों में भी हव्य का भोजन चढ़ाना, जो यहोवा को सुखदायक सुगन्ध देने के लिये हो; यह नित्य होमबलि और उसके अर्घ के अलावा चढ़ाया जाए।


## Numbers 28:25 (id: 204028025)

25और सातवें दिन भी तुम्हारी पवित्र सभा हो; और उस दिन परिश्रम का कोई काम न करना।


## Numbers 28:26 (id: 204028026)

26“फिर पहली उपज के दिन में, जब तुम अपने कटनी के पर्व में यहोवा के लिये नया अन्नबलि चढ़ाओगे, तब भी तुम्हारी पवित्र सभा हो; और परिश्रम का कोई काम न करना।


## Numbers 28:27 (id: 204028027)

27और एक होमबलि चढ़ाना, जिससे यहोवा के लिये सुखदायक सुगन्ध हो; अर्थात् दो बछड़े, एक मेढ़ा, और एक\-एक वर्ष के सात भेड़ के नर बच्चे;


## Numbers 28:28 (id: 204028028)

28और उनका अन्नबलि तेल से सने हुए मैदे का हो; अर्थात् बछड़े के साथ एपा का तीन दसवाँ अंश, और मेढ़े के संग एपा का दो दसवाँ अंश,


## Numbers 28:29 (id: 204028029)

29और सातों भेड़ के बच्चों में से एक\-एक बच्चे के पीछे एपा का दसवाँ अंश मैदा चढ़ाना।


## Numbers 28:30 (id: 204028030)

30और एक बकरा भी चढ़ाना, जिससे तुम्हारे लिये प्रायश्चित हो।


## Numbers 28:31 (id: 204028031)

31ये सब निर्दोष हों; और नित्य होमबलि और उसके अन्नबलि और अर्घ के अलावा इसको भी चढ़ाना।


## Numbers 29:1 (id: 204029001)

1“फिर सातवें महीने के पहले दिन को तुम्हारी पवित्र सभा हो; उसमें परिश्रम का कोई काम न करना। वह तुम्हारे लिये जयजयकार का नरसिंगा फूँकने का दिन ठहरा है;


## Numbers 29:2 (id: 204029002)

2तुम होमबलि चढ़ाना, जिससे यहोवा के लिये सुखदायक सुगन्ध हो; अर्थात् एक बछड़ा, एक मेढ़ा, और एक\-एक वर्ष के सात निर्दोष भेड़ के नर बच्चे;


## Numbers 29:3 (id: 204029003)

3और उनका अन्नबलि तेल से सने हुए मैदे का हो; अर्थात् बछड़े के साथ एपा का तीन दसवाँ अंश, और मेढ़े के साथ एपा का दसवाँ अंश,


## Numbers 29:4 (id: 204029004)

4और सातों भेड़ के बच्चों में से एक\-एक बच्चे के साथ एपा का दसवाँ अंश मैदा चढ़ाना।


## Numbers 29:5 (id: 204029005)

5और एक बकरा भी पापबलि करके चढ़ाना, जिससे तुम्हारे लिये प्रायश्चित हो।


## Numbers 29:6 (id: 204029006)

6इन सभी से अधिक नये चाँद का होमबलि और उसका अन्नबलि, और नित्य होमबलि और उसका अन्नबलि, और उन सभी के अर्घ भी उनके नियम के अनुसार सुखदायक सुगन्ध देने के लिये यहोवा के हव्य करके चढ़ाना।


## Numbers 29:7 (id: 204029007)

7“फिर उसी सातवें महीने के दसवें दिन को तुम्हारी पवित्र सभा हो; तुम उपवास करके अपने\-अपने प्राण को दुःख देना, और किसी प्रकार का काम\-काज न करना;


## Numbers 29:8 (id: 204029008)

8और यहोवा के लिये सुखदायक सुगन्ध देने को होमबलि; अर्थात् एक बछड़ा, एक मेढ़ा, और एक\-एक वर्ष के सात भेड़ के नर बच्चे चढ़ाना; फिर ये सब निर्दोष हों;


## Numbers 29:9 (id: 204029009)

9और उनका अन्नबलि तेल से सने हुए मैदे का हो; अर्थात् बछड़े के साथ एपा का तीन दसवाँ अंश, और मेढ़े के साथ एपा का दो दसवाँ अंश,


## Numbers 29:10 (id: 204029010)

10और सातों भेड़ के बच्चों में से एक\-एक बच्चे के पीछे एपा का दसवाँ अंश मैदा चढ़ाना।


## Numbers 29:11 (id: 204029011)

11और पापबलि के लिये एक बकरा भी चढ़ाना; ये सब प्रायश्चित के पापबलि और नित्य होमबलि और उसके अन्नबलि के, और उन सभी के अर्घों के अलावा चढ़ाए जाएँ।


## Numbers 29:12 (id: 204029012)

12“फिर सातवें महीने के पन्द्रहवें दिन को तुम्हारी पवित्र सभा हो; और उसमें परिश्रम का कोई काम न करना, और सात दिन तक यहोवा के लिये पर्व मानना;


## Numbers 29:13 (id: 204029013)

13तुम होमबलि यहोवा को सुखदायक सुगन्ध देने के लिये हव्य करके चढ़ाना; अर्थात् तेरह बछड़े, और दो मेढ़े, और एक\-एक वर्ष के चौदह भेड़ के नर बच्चे; ये सब निर्दोष हों;


## Numbers 29:14 (id: 204029014)

14और उनका अन्नबलि तेल से सने हुए मैदे का हो; अर्थात् तेरहों बछड़ों में से एक\-एक बछड़े के साथ एपा का तीन दसवाँ अंश, और दोनों मेढ़ों में से एक\-एक मेढ़े के साथ एपा का दो दसवाँ अंश,


## Numbers 29:15 (id: 204029015)

15और चौदहों भेड़ के बच्चों में से एक\-एक बच्चे के साथ एपा का दसवाँ अंश मैदा चढ़ाना।


## Numbers 29:16 (id: 204029016)

16और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:17 (id: 204029017)

17“फिर दूसरे दिन बारह बछड़े, और दो मेढ़े, और एक\-एक वर्ष के चौदह निर्दोष भेड़ के नर बच्चे चढ़ाना;


## Numbers 29:18 (id: 204029018)

18और बछड़ों, और मेढ़ों, और भेड़ के बच्चों के साथ उनके अन्नबलि और अर्घ, उनकी गिनती के अनुसार, और नियम के अनुसार चढ़ाना।


## Numbers 29:19 (id: 204029019)

19और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:20 (id: 204029020)

20“फिर तीसरे दिन ग्यारह बछड़े, और दो मेढ़े, और एक\-एक वर्ष के चौदह निर्दोष भेड़ के नर बच्चे चढ़ाना;


## Numbers 29:21 (id: 204029021)

21और बछड़ों, और मेढ़ों, और भेड़ के बच्चों के साथ उनके अन्नबलि और अर्घ, उनकी गिनती के अनुसार, और नियम के अनुसार चढ़ाना।


## Numbers 29:22 (id: 204029022)

22और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:23 (id: 204029023)

23“फिर चौथे दिन दस बछड़े, और दो मेढ़े, और एक\-एक वर्ष के चौदह निर्दोष भेड़ के नर बच्चे चढ़ाना;


## Numbers 29:24 (id: 204029024)

24बछड़ों, और मेढ़ों, और भेड़ के बच्चों के साथ उनके अन्नबलि और अर्घ, उनकी गिनती के अनुसार, और नियम के अनुसार चढ़ाना।


## Numbers 29:25 (id: 204029025)

25और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:26 (id: 204029026)

26“फिर पाँचवें दिन नौ बछड़े, दो मेढ़े, और एक\-एक वर्ष के चौदह निर्दोष भेड़ के नर बच्चे चढ़ाना;


## Numbers 29:27 (id: 204029027)

27और बछड़ों, मेढ़ों, और भेड़ के बच्चों के साथ उनके अन्नबलि और अर्घ, उनकी गिनती के अनुसार, और नियम के अनुसार चढ़ाना।


## Numbers 29:28 (id: 204029028)

28और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:29 (id: 204029029)

29“फिर छठवें दिन आठ बछड़े, और दो मेढ़े, और एक\-एक वर्ष के चौदह निर्दोष भेड़ के नर बच्चे चढ़ाना;


## Numbers 29:30 (id: 204029030)

30और बछड़ों, और मेढ़ों, और भेड़ के बच्चों के साथ उनके अन्नबलि और अर्घ, उनकी गिनती के अनुसार और नियम के अनुसार चढ़ाना।


## Numbers 29:31 (id: 204029031)

31और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:32 (id: 204029032)

32“फिर सातवें दिन सात बछड़े, और दो मेढ़े, और एक\-एक वर्ष के चौदह निर्दोष भेड़ के नर बच्चे चढ़ाना।


## Numbers 29:33 (id: 204029033)

33और बछड़ों, और मेढ़ों, और भेड़ के बच्चों के साथ उनके अन्नबलि और अर्घ, उनकी गिनती के अनुसार, और नियम के अनुसार चढ़ाना।


## Numbers 29:34 (id: 204029034)

34और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:35 (id: 204029035)

35“फिर आठवें दिन तुम्हारी एक महासभा हो; उसमें परिश्रम का कोई काम न करना,


## Numbers 29:36 (id: 204029036)

36और उसमें होमबलि यहोवा को सुखदायक सुगन्ध देने के लिये हव्य करके चढ़ाना; वह एक बछड़े, और एक मेढ़े, और एक\-एक वर्ष के सात निर्दोष भेड़ के नर बच्चों का हो;


## Numbers 29:37 (id: 204029037)

37बछड़े, और मेढ़े, और भेड़ के बच्चों के साथ उनके अन्नबलि और अर्घ, उनकी गिनती के अनुसार, और नियम के अनुसार चढ़ाना।


## Numbers 29:38 (id: 204029038)

38और पापबलि के लिये एक बकरा भी चढ़ाना; ये नित्य होमबलि और उसके अन्नबलि और अर्घ के अलावा चढ़ाए जाएँ।


## Numbers 29:39 (id: 204029039)

39“अपनी मन्नतों और स्वेच्छाबलियों के अलावा, अपने\-अपने नियत समयों में, ये ही होमबलि, अन्नबलि, अर्घ, और मेलबलि, यहोवा के लिये चढ़ाना।”


## Numbers 29:40 (id: 204029040)

40यह सारी आज्ञा यहोवा ने मूसा को दी जो उसने इस्राएलियों को सुनाई।


## Numbers 30:1 (id: 204030001)

1फिर मूसा ने इस्राएली गोत्रों के मुख्य\-मुख्य पुरुषों से कहा, “यहोवा ने यह आज्ञा दी है:


## Numbers 30:2 (id: 204030002)

2जब कोई पुरुष यहोवा की मन्नत माने, या अपने आपको वाचा से बाँधने के लिये शपथ खाए, तो वह अपना वचन न टाले; जो कुछ उसके मुँह से निकला हो उसके अनुसार वह करे।


## Numbers 30:3 (id: 204030003)

3और जब कोई स्त्री अपनी कुँवारी अवस्था में, अपने पिता के घर में रहते हुए, यहोवा की मन्नत माने, व अपने को वाचा से बाँधे,


## Numbers 30:4 (id: 204030004)

4तो यदि उसका पिता उसकी मन्नत या उसका वह वचन सुनकर, जिससे उसने अपने आपको बाँधा हो, उससे कुछ न कहे; तब तो उसकी सब मन्नतें स्थिर बनी रहें, और कोई बन्धन क्यों न हो, जिससे उसने अपने आपको बाँधा हो, वह भी स्थिर रहे।


## Numbers 30:5 (id: 204030005)

5परन्तु यदि उसका पिता उसकी सुनकर उसी दिन उसको मना करे, तो उसकी मन्नतें या और प्रकार के बन्धन, जिनसे उसने अपने आपको बाँधा हो, उनमें से एक भी स्थिर न रहे, और यहोवा यह जानकर, कि उस स्त्री के पिता ने उसे मना कर दिया है, उसका यह पाप क्षमा करेगा।


## Numbers 30:6 (id: 204030006)

6फिर यदि वह पति के अधीन हो और मन्नत माने, या बिना सोच विचार किए ऐसा कुछ कहे जिससे वह बन्धन में पड़े,


## Numbers 30:7 (id: 204030007)

7और यदि उसका पति सुनकर उस दिन उससे कुछ न कहे; तब तो उसकी मन्नतें स्थिर रहें, और जिन बन्धनों से उसने अपने आपको बाँधा हो वह भी स्थिर रहें।


## Numbers 30:8 (id: 204030008)

8परन्तु यदि उसका पति सुनकर उसी दिन उसे मना कर दे, तो जो मन्नत उसने मानी है, और जो बात बिना सोच\-विचार किए कहने से उसने अपने आपको वाचा से बाँधा हो, वह टूट जाएगी; और यहोवा उस स्त्री का पाप क्षमा करेगा।


## Numbers 30:9 (id: 204030009)

9फिर विधवा या त्यागी हुई स्त्री की मन्नत, या किसी प्रकार की वाचा का बन्धन क्यों न हो, जिससे उसने अपने आपको बाँधा हो, तो वह स्थिर ही रहे।


## Numbers 30:10 (id: 204030010)

10फिर यदि कोई स्त्री अपने पति के घर में रहते मन्नत माने, या शपथ खाकर अपने आपको बाँधे,


## Numbers 30:11 (id: 204030011)

11और उसका पति सुनकर कुछ न कहे, और न उसे मना करे; तब तो उसकी सब मन्नतें स्थिर बनी रहें, और हर एक बन्धन क्यों न हो, जिससे उसने अपने आपको बाँधा हो, वह स्थिर रहे।


## Numbers 30:12 (id: 204030012)

12परन्तु यदि उसका पति उसकी मन्नत आदि सुनकर उसी दिन पूरी रीति से तोड़ दे, तो उसकी मन्नतें आदि, जो कुछ उसके मुँह से अपने बन्धन के विषय निकला हो, उसमें से एक बात भी स्थिर न रहे; उसके पति ने सब तोड़ दिया है; इसलिए यहोवा उस स्त्री का वह पाप क्षमा करेगा।


## Numbers 30:13 (id: 204030013)

13कोई भी मन्नत या शपथ क्यों न हो, जिससे उस स्त्री ने अपने जीव को दुःख देने की वाचा बाँधी हो, उसको उसका पति चाहे तो दृढ़ करे, और चाहे तो तोड़े;


## Numbers 30:14 (id: 204030014)

14अर्थात् यदि उसका पति दिन प्रतिदिन उससे कुछ भी न कहे, तो वह उसको सब मन्नतें आदि बन्धनों को जिनसे वह बंधी हो दृढ़ कर देता है; उसने उनको दृढ़ किया है, क्योंकि सुनने के दिन उसने कुछ नहीं कहा।


## Numbers 30:15 (id: 204030015)

15और यदि वह उन्हें सुनकर बहुत दिन पश्चात् तोड़ दे, तो अपनी स्त्री के अधर्म का भार वही उठाएगा।”


## Numbers 30:16 (id: 204030016)

16पति\-पत्नी के बीच, और पिता और उसके घर में रहती हुई कुँवारी बेटी के बीच, जिन विधियों की आज्ञा यहोवा ने मूसा को दी वे ये ही हैं।


## Numbers 31:1 (id: 204031001)

1फिर यहोवा ने मूसा से कहा,


## Numbers 31:2 (id: 204031002)

2“मिद्यानियों से इस्राएलियों का पलटा ले; उसके बाद तू अपने लोगों में जा मिलेगा।”


## Numbers 31:3 (id: 204031003)

3तब मूसा ने लोगों से कहा, “अपने में से पुरुषों को युद्ध के लिये हथियार धारण कराओ कि वे मिद्यानियों पर चढ़कर उनसे यहोवा का पलटा लें।


## Numbers 31:4 (id: 204031004)

4इस्राएल के सब गोत्रों में से प्रत्येक गोत्र के एक\-एक हजार पुरुषों को युद्ध करने के लिये भेजो।”


## Numbers 31:5 (id: 204031005)

5तब इस्राएल के सब गोत्रों में से प्रत्येक गोत्र के एक\-एक हजार पुरुष चुने गये, अर्थात् युद्ध के लिये हथियार\-बन्द बारह हजार पुरुष।


## Numbers 31:6 (id: 204031006)

6प्रत्येक गोत्र में से उन हजार\-हजार पुरुषों को, और एलीआजर याजक के पुत्र पीनहास को, मूसा ने युद्ध करने के लिये भेजा, और पीनहास के हाथ में पवित्रस्थान के पात्र और वे तुरहियां थीं जो साँस बाँध बाँधकर फूँकी जाती थीं।


## Numbers 31:7 (id: 204031007)

7और जो आज्ञा यहोवा ने मूसा को दी थी, उसके अनुसार उन्होंने मिद्यानियों से युद्ध करके सब पुरुषों को घात किया।


## Numbers 31:8 (id: 204031008)

8और शेष मारे हुओं को छोड़ उन्होंने एवी, रेकेम, सूर, हूर, और रेबा नामक मिद्यान के पाँचों राजाओं को घात किया; और बोर के पुत्र बिलाम को भी उन्होंने तलवार से घात किया।


## Numbers 31:9 (id: 204031009)

9और इस्राएलियों ने मिद्यानी स्त्रियों को बाल\-बच्चों समेत बन्दी बना लिया; और उनके गाय\-बैल, भेड़\-बकरी, और उनकी सारी सम्पत्ति को लूट लिया।


## Numbers 31:10 (id: 204031010)

10और उनके निवास के सब नगरों, और सब छावनियों को फूँक दिया;


## Numbers 31:11 (id: 204031011)

11तब वे, क्या मनुष्य क्या पशु, सब बन्दियों और सारी लूट\-पाट को लेकर


## Numbers 31:12 (id: 204031012)

12यरीहो के पास की यरदन नदी के तट पर, मोआब के अराबा में, छावनी के निकट, मूसा और एलीआजर याजक और इस्राएलियों की मण्डली के पास आए।


## Numbers 31:13 (id: 204031013)

13तब मूसा और एलीआजर याजक और मण्डली के सब प्रधान छावनी के बाहर उनका स्वागत करने को निकले।


## Numbers 31:14 (id: 204031014)

14और मूसा सहस्रपति\-शतपति आदि, सेनापतियों से, जो युद्ध करके लौटे आते थे क्रोधित होकर कहने लगा,


## Numbers 31:15 (id: 204031015)

15“क्या तुम ने सब स्त्रियों को जीवित छोड़ दिया?


## Numbers 31:16 (id: 204031016)

16देखो, बिलाम की सम्मति से, पोर के विषय में इस्राएलियों से यहोवा का विश्वासघात इन्हीं स्त्रियों ने कराया, और यहोवा की मण्डली में मरी फैली।


## Numbers 31:17 (id: 204031017)

17इसलिए अब बाल\-बच्चों में से हर एक लड़के को, और जितनी स्त्रियों ने पुरुष का मुँह देखा हो उन सभी को घात करो।


## Numbers 31:18 (id: 204031018)

18परन्तु जितनी लड़कियों ने पुरुष का मुँह न देखा हो उन सभी को तुम अपने लिये जीवित रखो।


## Numbers 31:19 (id: 204031019)

19और तुम लोग सात दिन तक छावनी के बाहर रहो, और तुम में से जितनों ने किसी प्राणी को घात किया, और जितनों ने किसी मरे हुए को छुआ हो, वे सब अपने\-अपने बन्दियों समेत तीसरे और सातवें दिनों में अपने\-अपने को पाप छुड़ाकर पावन करें।


## Numbers 31:20 (id: 204031020)

20और सब वस्त्रों, और चमड़े की बनी हुई सब वस्तुओं, और बकरी के बालों की और लकड़ी की बनी हुई सब वस्तुओं को पावन कर लो।”


## Numbers 31:21 (id: 204031021)

21तब एलीआजर याजक ने सेना के उन पुरुषों से जो युद्ध करने गए थे कहा, “व्यवस्था की जिस विधि की आज्ञा यहोवा ने मूसा को दी है वह यह है:


## Numbers 31:22 (id: 204031022)

22सोना, चाँदी, पीतल, लोहा, टीन, और सीसा,


## Numbers 31:23 (id: 204031023)

23जो कुछ आग में ठहर सके उसको आग में डालो, तब वह शुद्ध ठहरेगा; तो भी वह अशुद्धता से छुड़ानेवाले जल के द्वारा पावन किया जाए; परन्तु जो कुछ आग में न ठहर सके उसे जल में डुबाओ।


## Numbers 31:24 (id: 204031024)

24और सातवें दिन अपने वस्त्रों को धोना, तब तुम शुद्ध ठहरोगे; और तब छावनी में आना।”


## Numbers 31:25 (id: 204031025)

25फिर यहोवा ने मूसा से कहा,


## Numbers 31:26 (id: 204031026)

26“एलीआजर याजक और मण्डली के पितरों के घरानों के मुख्य\-मुख्य पुरुषों को साथ लेकर तू लूट के मनुष्यों और पशुओं की गिनती कर;


## Numbers 31:27 (id: 204031027)

27तब उनको आधा\-आधा करके एक भाग उन सिपाहियों को जो युद्ध करने को गए थे, और दूसरा भाग मण्डली को दे।


## Numbers 31:28 (id: 204031028)

28फिर जो सिपाही युद्ध करने को गए थे, उनके आधे में से यहोवा के लिये, क्या मनुष्य, क्या गाय\-बैल, क्या गदहे, क्या भेड़\-बकरियाँ


## Numbers 31:29 (id: 204031029)

29पाँच सौ के पीछे एक को कर मानकर ले ले; और यहोवा की भेंट करके एलीआजर याजक को दे दे।


## Numbers 31:30 (id: 204031030)

30फिर इस्राएलियों के आधे में से, क्या मनुष्य, क्या गाय\-बैल, क्या गदहे, क्या भेड़\-बकरियाँ, क्या किसी प्रकार का पशु हो, पचास के पीछे एक लेकर यहोवा के निवास की रखवाली करनेवाले लेवियों को दे।”


## Numbers 31:31 (id: 204031031)

31यहोवा की इस आज्ञा के अनुसार जो उसने मूसा को दी मूसा और एलीआजर याजक ने किया।


## Numbers 31:32 (id: 204031032)

32और जो वस्तुएँ सेना के पुरुषों ने अपने\-अपने लिये लूट ली थीं उनसे अधिक की लूट यह थी; अर्थात् छः लाख पचहत्तर हजार भेड़\-बकरियाँ,


## Numbers 31:33 (id: 204031033)

33बहत्तर हजार गाय बैल,


## Numbers 31:34 (id: 204031034)

34इकसठ हजार गदहे,


## Numbers 31:35 (id: 204031035)

35और मनुष्यों में से जिन स्त्रियों ने पुरुष का मुँह नहीं देखा था वह सब बत्तीस हजार थीं।


## Numbers 31:36 (id: 204031036)

36और इसका आधा, अर्थात् उनका भाग जो युद्ध करने को गए थे, उसमें भेड़\-बकरियाँ तीन लाख साढ़े सैंतीस हजार,


## Numbers 31:37 (id: 204031037)

37जिनमें से पौने सात सौ भेड़\-बकरियाँ यहोवा का कर ठहरीं।


## Numbers 31:38 (id: 204031038)

38और गाय\-बैल छत्तीस हजार, जिनमें से बहत्तर यहोवा का कर ठहरे।


## Numbers 31:39 (id: 204031039)

39और गदहे साढ़े तीस हजार, जिनमें से इकसठ यहोवा का कर ठहरे।


## Numbers 31:40 (id: 204031040)

40और मनुष्य सोलह हजार जिनमें से बत्तीस प्राणी यहोवा का कर ठहरे।


## Numbers 31:41 (id: 204031041)

41इस कर को जो यहोवा की भेंट थी मूसा ने यहोवा की आज्ञा के अनुसार एलीआजर याजक को दिया।


## Numbers 31:42 (id: 204031042)

42इस्राएलियों की मण्डली का आधा भाग, जिसे मूसा ने युद्ध करनेवाले पुरुषों के पास से अलग किया था


## Numbers 31:43 (id: 204031043)

43तीन लाख साढ़े सैंतीस हजार भेड़\-बकरियाँ


## Numbers 31:44 (id: 204031044)

44छत्तीस हजार गाय\-बैल,


## Numbers 31:45 (id: 204031045)

45साढ़े तीस हजार गदहे,


## Numbers 31:46 (id: 204031046)

46और सोलह हजार मनुष्य हुए।


## Numbers 31:47 (id: 204031047)

47इस आधे में से, यहोवा की आज्ञा के अनुसार मूसा ने, क्या मनुष्य क्या पशु, पचास में से एक लेकर यहोवा के निवास की रखवाली करनेवाले लेवियों को दिया।


## Numbers 31:48 (id: 204031048)

48तब सहस्रपति\-शतपति आदि, जो सरदार सेना के हजारों के ऊपर नियुक्त थे, वे मूसा के पास आकर कहने लगे,


## Numbers 31:49 (id: 204031049)

49“जो सिपाही हमारे अधीन थे उनकी तेरे दासों ने गिनती ली, और उनमें से एक भी नहीं घटा।


## Numbers 31:50 (id: 204031050)

50इसलिए पायजेब, कड़े, मुंदरियाँ, बालियाँ, बाजूबन्द, सोने के जो गहने, जिसने पाया है, उनको हम यहोवा के सामने अपने प्राणों के निमित्त प्रायश्चित करने को यहोवा की भेंट करके ले आए हैं।”


## Numbers 31:51 (id: 204031051)

51तब मूसा और एलीआजर याजक ने उनसे वे सब सोने के नक्काशीदार गहने ले लिए।


## Numbers 31:52 (id: 204031052)

52और सहस्त्रपतियों और शतपतियों ने जो भेंट का सोना यहोवा की भेंट करके दिया वह सब सोलह हजार साढ़े सात सौ शेकेल का था।


## Numbers 31:53 (id: 204031053)

53(योद्धाओं ने तो अपने\-अपने लिये लूट ले ली थी।)


## Numbers 31:54 (id: 204031054)

54यह सोना मूसा और एलीआजर याजक ने सहस्त्रपतियों और शतपतियों से लेकर मिलापवाले तम्बू में पहुँचा दिया, कि इस्राएलियों के लिये यहोवा के सामने स्मरण दिलानेवाली वस्तु ठहरे।


## Numbers 32:1 (id: 204032001)

1रूबेनियों और गादियों के पास बहुत से जानवर थे। जब उन्होंने याजेर और गिलाद देशों को देखकर विचार किया, कि वह पशुओं के योग्य देश है,


## Numbers 32:2 (id: 204032002)

2तब मूसा और एलीआजर याजक और मण्डली के प्रधानों के पास जाकर कहने लगे,


## Numbers 32:3 (id: 204032003)

3“अतारोत, दीबोन, याजेर, निम्रा, हेशबोन, एलाले, सबाम, नबो, और बोन नगरों का देश


## Numbers 32:4 (id: 204032004)

4जिस पर यहोवा ने इस्राएल की मण्डली को विजय दिलवाई है, वह पशुओं के योग्य है; और तेरे दासों के पास पशु हैं।”


## Numbers 32:5 (id: 204032005)

5फिर उन्होंने कहा, “यदि तेरा अनुग्रह तेरे दासों पर हो, तो यह देश तेरे दासों को मिले कि उनकी निज भूमि हो; हमें यरदन पार न ले चल।”


## Numbers 32:6 (id: 204032006)

6मूसा ने गादियों और रूबेनियों से कहा, “जब तुम्हारे भाई युद्ध करने को जाएँगे तब क्या तुम यहाँ बैठे रहोगे?


## Numbers 32:7 (id: 204032007)

7और इस्राएलियों से भी उस पार के देश जाने के विषय, जो यहोवा ने उन्हें दिया है, तुम क्यों अस्वीकार करवाते हो?


## Numbers 32:8 (id: 204032008)

8जब मैंने तुम्हारे बापदादों को कादेशबर्ने से कनान देश देखने के लिये भेजा, तब उन्होंने भी ऐसा ही किया था।


## Numbers 32:9 (id: 204032009)

9अर्थात् जब उन्होंने एशकोल नामक घाटी तक पहुँचकर देश को देखा, तब इस्राएलियों से उस देश के विषय जो यहोवा ने उन्हें दिया था अस्वीकार करा दिया।


## Numbers 32:10 (id: 204032010)

10इसलिए उस समय यहोवा ने कोप करके यह शपथ खाई,


## Numbers 32:11 (id: 204032011)

11‘निःसन्देह जो मनुष्य मिस्र से निकल आए हैं उनमें से, जितने बीस वर्ष के या उससे अधिक आयु के हैं, वे उस देश को देखने न पाएँगे, जिसके देने की शपथ मैंने अब्राहम, इसहाक, और याकूब से खाई है, क्योंकि वे मेरे पीछे पूरी रीति से नहीं हो लिये;


## Numbers 32:12 (id: 204032012)

12परन्तु यपुन्ने कनजी का पुत्र कालेब, और नून का पुत्र यहोशू, ये दोनों जो मेरे पीछे पूरी रीति से हो लिये हैं ये उसे देखने पाएँगे।’


## Numbers 32:13 (id: 204032013)

13अतः यहोवा का कोप इस्राएलियों पर भड़का, और जब तक उस पीढ़ी के सब लोगों का अन्त न हुआ, जिन्होंने यहोवा के प्रति बुरा किया था, तब तक अर्थात् चालीस वर्ष तक वह उन्हें जंगल में मारे\-मारे फिराता रहा।


## Numbers 32:14 (id: 204032014)

14और सुनो, तुम लोग उन पापियों के बच्चे होकर इसलिए अपने बापदादों के स्थान पर प्रगट हुए हो, कि इस्राएल के विरुद्ध यहोवा के भड़के हुए कोप को और भी भड़काओ!


## Numbers 32:15 (id: 204032015)

15यदि तुम उसके पीछे चलने से फिर जाओ, तो वह फिर हम सभी को जंगल में छोड़ देगा; इस प्रकार तुम इन सारे लोगों का नाश कराओगे।”


## Numbers 32:16 (id: 204032016)

16तब उन्होंने मूसा के और निकट आकर कहा, “हम अपने पशुओं के लिये यहीं भेड़शालाएँ बनाएँगे, और अपने बाल\-बच्चों के लिये यहीं नगर बसाएँगे,


## Numbers 32:17 (id: 204032017)

17परन्तु आप इस्राएलियों के आगे\-आगे हथियार\-बन्द तब तक चलेंगे, जब तक उनको उनके स्थान में न पहुँचा दें; परन्तु हमारे बाल\-बच्चे इस देश के निवासियों के डर से गढ़वाले नगरों में रहेंगे।


## Numbers 32:18 (id: 204032018)

18परन्तु जब तक इस्राएली अपने\-अपने भाग के अधिकारी न हों तब तक हम अपने घरों को न लौटेंगे।


## Numbers 32:19 (id: 204032019)

19हम उनके साथ यरदन पार या कहीं आगे अपना भाग न लेंगे, क्योंकि हमारा भाग यरदन के इसी पार पूर्व की ओर मिला है।”


## Numbers 32:20 (id: 204032020)

20तब मूसा ने उनसे कहा, “यदि तुम ऐसा करो, अर्थात् यदि तुम यहोवा के आगे\-आगे युद्ध करने को हथियार बाँधो।


## Numbers 32:21 (id: 204032021)

21और हर एक हथियार\-बन्द यरदन के पार तब तक चले, जब तक यहोवा अपने आगे से अपने शत्रुओं को न निकाले


## Numbers 32:22 (id: 204032022)

22और देश यहोवा के वश में न आए; तो उसके पीछे तुम यहाँ लौटोगे, और यहोवा के और इस्राएल के विषय निर्दोष ठहरोगे; और यह देश यहोवा के प्रति तुम्हारी निज भूमि ठहरेगा।


## Numbers 32:23 (id: 204032023)

23और यदि तुम ऐसा न करो, तो यहोवा के विरुद्ध पापी ठहरोगे; और जान रखो कि तुम को तुम्हारा पाप लगेगा।


## Numbers 32:24 (id: 204032024)

24तुम अपने बाल\-बच्चों के लिये नगर बसाओ, और अपनी भेड़\-बकरियों के लिये भेड़शालाएँ बनाओ; और जो तुम्हारे मुँह से निकला है वही करो।”


## Numbers 32:25 (id: 204032025)

25तब गादियों और रूबेनियों ने मूसा से कहा, “अपने प्रभु की आज्ञा के अनुसार तेरे दास करेंगे।


## Numbers 32:26 (id: 204032026)

26हमारे बाल\-बच्चे, स्त्रियाँ, भेड़\-बकरी आदि, सब पशु तो यहीं गिलाद के नगरों में रहेंगे;


## Numbers 32:27 (id: 204032027)

27परन्तु अपने प्रभु के कहे के अनुसार तेरे दास सब के सब युद्ध के लिये हथियार\-बन्द यहोवा के आगे\-आगे लड़ने को पार जाएँगे।”


## Numbers 32:28 (id: 204032028)

28“तब मूसा ने उनके विषय में एलीआजर याजक, और नून के पुत्र यहोशू, और इस्राएलियों के गोत्रों के पितरों के घरानों के मुख्य\-मुख्य पुरुषों को यह आज्ञा दी,


## Numbers 32:29 (id: 204032029)

29कि यदि सब गादी और रूबेनी पुरुष युद्ध के लिये हथियार\-बन्द तुम्हारे संग यरदन पार जाएँ, और देश तुम्हारे वश में आ जाए, तो गिलाद देश उनकी निज भूमि होने को उन्हें देना।


## Numbers 32:30 (id: 204032030)

30परन्तु यदि वे तुम्हारे संग हथियार\-बन्द पार न जाएँ, तो उनकी निज भूमि तुम्हारे बीच कनान देश में ठहरे।”


## Numbers 32:31 (id: 204032031)

31तब गादी और रूबेनी बोल उठे, “यहोवा ने जैसा तेरे दासों से कहलाया है वैसा ही हम करेंगे।


## Numbers 32:32 (id: 204032032)

32हम हथियार\-बन्द यहोवा के आगे\-आगे उस पार कनान देश में जाएँगे, परन्तु हमारी निज भूमि यरदन के इसी पार रहे।”


## Numbers 32:33 (id: 204032033)

33तब मूसा ने गादियों और रूबेनियों को, और यूसुफ के पुत्र मनश्शे के आधे गोत्रियों को एमोरियों के राजा सीहोन और बाशान के राजा ओग, दोनों के राज्यों का देश, नगरों, और उनके आस\-पास की भूमि समेत दे दिया।


## Numbers 32:34 (id: 204032034)

34तब गादियों ने दीबोन, अतारोत, अरोएर,


## Numbers 32:35 (id: 204032035)

35अत्रौत, शोपान, याजेर, योगबहा,


## Numbers 32:36 (id: 204032036)

36बेतनिम्रा, और बेत\-हारन नामक नगरों को दृढ़ किया, और उनमें भेड़\-बकरियों के लिये भेड़शाला बनाए।


## Numbers 32:37 (id: 204032037)

37और रूबेनियों ने हेशबोन, एलाले, और किर्यातैम को,


## Numbers 32:38 (id: 204032038)

38फिर नबो और बालमोन के नाम बदलकर उनको, और सिबमा को दृढ़ किया; और उन्होंने अपने दृढ़ किए हुए नगरों के और\-और नाम रखे।


## Numbers 32:39 (id: 204032039)

39और मनश्शे के पुत्र माकीर के वंशवालों ने गिलाद देश में जाकर उसे ले लिया, और जो एमोरी उसमें रहते थे उनको निकाल दिया।


## Numbers 32:40 (id: 204032040)

40तब मूसा ने मनश्शे के पुत्र माकीर के वंश को गिलाद दे दिया, और वे उसमें रहने लगे।


## Numbers 32:41 (id: 204032041)

41और मनश्शेई याईर ने जाकर गिलाद की कितनी बस्तियाँ ले लीं, और उनके नाम हव्वोत्याईर रखे।


## Numbers 32:42 (id: 204032042)

42और नोबह ने जाकर गाँवों समेत कनात को ले लिया, और उसका नाम अपने नाम पर नोबह रखा।


## Numbers 33:1 (id: 204033001)

1जब से इस्राएली मूसा और हारून की अगुआई में दल बाँधकर मिस्र देश से निकले, तब से उनके ये पड़ाव हुए।


## Numbers 33:2 (id: 204033002)

2मूसा ने यहोवा से आज्ञा पाकर उनके कूच उनके पड़ावों के अनुसार लिख दिए; और वे ये हैं।


## Numbers 33:3 (id: 204033003)

3पहले महीने के पन्द्रहवें दिन को उन्होंने रामसेस से कूच किया; फसह के दूसरे दिन इस्राएली सब मिस्रियों के देखते बेखटके निकल गए,


## Numbers 33:4 (id: 204033004)

4जबकि मिस्री अपने सब पहिलौठों को मिट्टी दे रहे थे जिन्हें यहोवा ने मारा था; और उसने उनके देवताओं को भी दण्ड दिया था।


## Numbers 33:5 (id: 204033005)

5इस्राएलियों ने रामसेस से कूच करके सुक्कोत में डेरे डाले।


## Numbers 33:6 (id: 204033006)

6और सुक्कोत से कूच करके एताम में, जो जंगल के छोर पर है, डेरे डाले।


## Numbers 33:7 (id: 204033007)

7और एताम से कूच करके वे पीहहीरोत को मुड़ गए, जो बाल\-सपोन के सामने है; और मिग्दोल के सामने डेरे खड़े किए।


## Numbers 33:8 (id: 204033008)

8तब वे पीहहीरोत के सामने से कूच कर समुद्र के बीच होकर जंगल में गए, और एताम नामक जंगल में तीन दिन का मार्ग चलकर मारा में डेरे डाले।


## Numbers 33:9 (id: 204033009)

9फिर मारा से कूच करके वे एलीम को गए, और एलीम में जल के बारह सोते और सत्तर खजूर के वृक्ष मिले, और उन्होंने वहाँ डेरे खड़े किए।


## Numbers 33:10 (id: 204033010)

10तब उन्होंने एलीम से कूच करके लाल समुद्र के तट पर डेरे खड़े किए।


## Numbers 33:11 (id: 204033011)

11और लाल समुद्र से कूच करके सीन नामक जंगल में डेरे खड़े किए।


## Numbers 33:12 (id: 204033012)

12फिर सीन नामक जंगल से कूच करके उन्होंने दोपका में डेरा किया।


## Numbers 33:13 (id: 204033013)

13और दोपका से कूच करके आलूश में डेरा किया।


## Numbers 33:14 (id: 204033014)

14और आलूश से कूच करके रपीदीम में डेरा किया, और वहाँ उन लोगों को पीने का पानी न मिला।


## Numbers 33:15 (id: 204033015)

15फिर उन्होंने रपीदीम से कूच करके सीनै के जंगल में डेरे डाले।


## Numbers 33:16 (id: 204033016)

16और सीनै के जंगल से कूच करके किब्रोतहत्तावा में डेरा किया।


## Numbers 33:17 (id: 204033017)

17और किब्रोतहत्तावा से कूच करके हसेरोत में डेरे डाले।


## Numbers 33:18 (id: 204033018)

18और हसेरोत से कूच करके रित्मा में डेरे डाले।


## Numbers 33:19 (id: 204033019)

19फिर उन्होंने रित्मा से कूच करके रिम्मोनपेरेस में डेरे खड़े किए।


## Numbers 33:20 (id: 204033020)

20और रिम्मोनपेरेस से कूच करके लिब्ना में डेरे खड़े किए।


## Numbers 33:21 (id: 204033021)

21और लिब्ना से कूच करके रिस्सा में डेरे खड़े किए।


## Numbers 33:22 (id: 204033022)

22और रिस्सा से कूच करके कहेलाता में डेरा किया।


## Numbers 33:23 (id: 204033023)

23और कहेलाता से कूच करके शेपेर पर्वत के पास डेरा किया।


## Numbers 33:24 (id: 204033024)

24फिर उन्होंने शेपेर पर्वत से कूच करके हरादा में डेरा किया।


## Numbers 33:25 (id: 204033025)

25और हरादा से कूच करके मखेलोत में डेरा किया।


## Numbers 33:26 (id: 204033026)

26और मखेलोत से कूच करके तहत में डेरे खड़े किए।


## Numbers 33:27 (id: 204033027)

27और तहत से कूच करके तेरह में डेरे डाले।


## Numbers 33:28 (id: 204033028)

28और तेरह से कूच करके मित्का में डेरे डाले।


## Numbers 33:29 (id: 204033029)

29फिर मित्का से कूच करके उन्होंने हशमोना में डेरे डाले।


## Numbers 33:30 (id: 204033030)

30और हशमोना से कूच करके मोसेरोत में डेरे खड़े किए।


## Numbers 33:31 (id: 204033031)

31और मोसेरोत से कूच करके याकानियों के बीच डेरा किया।


## Numbers 33:32 (id: 204033032)

32और याकानियों के बीच से कूच करके होर्हग्गिदगाद में डेरा किया।


## Numbers 33:33 (id: 204033033)

33और होर्हग्गिदगाद से कूच करके योतबाता में डेरा किया।


## Numbers 33:34 (id: 204033034)

34और योतबाता से कूच करके अब्रोना में डेरे खड़े किए।


## Numbers 33:35 (id: 204033035)

35और अब्रोना से कूच करके एस्योनगेबेर में डेरे खड़े किए।


## Numbers 33:36 (id: 204033036)

36और एस्योनगेबेर से कूच करके उन्होंने सीन नामक जंगल के कादेश में डेरा किया।


## Numbers 33:37 (id: 204033037)

37फिर कादेश से कूच करके होर पर्वत के पास, जो एदोम देश की सीमा पर है, डेरे डाले।


## Numbers 33:38 (id: 204033038)

38वहाँ इस्राएलियों के मिस्र देश से निकलने के चालीसवें वर्ष के पाँचवें महीने के पहले दिन को हारून याजक यहोवा की आज्ञा पाकर होर पर्वत पर चढ़ा, और वहाँ मर गया।


## Numbers 33:39 (id: 204033039)

39और जब हारून होर पर्वत पर मर गया तब वह एक सौ तेईस वर्ष का था।


## Numbers 33:40 (id: 204033040)

40और अराद का कनानी राजा, जो कनान देश के दक्षिण भाग में रहता था, उसने इस्राएलियों के आने का समाचार पाया।


## Numbers 33:41 (id: 204033041)

41तब इस्राएलियों ने होर पर्वत से कूच करके सलमोना में डेरे डाले।


## Numbers 33:42 (id: 204033042)

42और सलमोना से कूच करके पूनोन में डेरे डाले।


## Numbers 33:43 (id: 204033043)

43और पूनोन से कूच करके ओबोत में डेरे डाले।


## Numbers 33:44 (id: 204033044)

44और ओबोत से कूच करके अबारीम नामक डीहों में जो मोआब की सीमा पर हैं, डेरे डाले।


## Numbers 33:45 (id: 204033045)

45तब उन डीहों से कूच करके उन्होंने दीबोन\-गाद में डेरा किया।


## Numbers 33:46 (id: 204033046)

46और दीबोन\-गाद से कूच करके अल्मोनदिबलातैम में डेरा किया।


## Numbers 33:47 (id: 204033047)

47और अल्मोनदिबलातैम से कूच करके उन्होंने अबारीम नामक पहाड़ों में नबो के सामने डेरा किया।


## Numbers 33:48 (id: 204033048)

48फिर अबारीम पहाड़ों से कूच करके मोआब के अराबा में, यरीहो के पास यरदन नदी के तट पर डेरा किया।


## Numbers 33:49 (id: 204033049)

49और उन्होंने मोआब के अराबा में बेत्यशीमोत से लेकर आबेलशित्तीम तक यरदन के किनारे\-किनारे डेरे डाले।


## Numbers 33:50 (id: 204033050)

50फिर मोआब के अराबा में, यरीहो के पास की यरदन नदी के तट पर, यहोवा ने मूसा से कहा,


## Numbers 33:51 (id: 204033051)

51“इस्राएलियों को समझाकर कह: जब तुम यरदन पार होकर कनान देश में पहुँचो


## Numbers 33:52 (id: 204033052)

52तब उस देश के निवासियों को उनके देश से निकाल देना; और उनके सब नक्काशीदार पत्थरों को और ढली हुई मूर्तियों को नाश करना, और उनके सब पूजा के ऊँचे स्थानों को ढा देना।


## Numbers 33:53 (id: 204033053)

53और उस देश को अपने अधिकार में लेकर उसमें निवास करना, क्योंकि मैंने वह देश तुम्हीं को दिया है कि तुम उसके अधिकारी हो।


## Numbers 33:54 (id: 204033054)

54और तुम उस देश को चिट्ठी डालकर अपने कुलों के अनुसार बाँट लेना; अर्थात् जो कुल अधिकवाले हैं उन्हें अधिक, और जो थोड़ेवाले हैं उनको थोड़ा भाग देना; जिस कुल की चिट्ठी जिस स्थान के लिये निकले वही उसका भाग ठहरे; अपने पितरों के गोत्रों के अनुसार अपना\-अपना भाग लेना।


## Numbers 33:55 (id: 204033055)

55परन्तु यदि तुम उस देश के निवासियों को अपने आगे से न निकालोगे, तो उनमें से जिनको तुम उसमें रहने दोगे, वे मानो तुम्हारी आँखों में काँटे और तुम्हारे पांजरों में कीलें ठहरेंगे, और वे उस देश में जहाँ तुम बसोगे, तुम्हें संकट में डालेंगे।


## Numbers 33:56 (id: 204033056)

56और उनसे जैसा बर्ताव करने की मनसा मैंने की है वैसा ही तुम से करूँगा।”


## Numbers 34:1 (id: 204034001)

1फिर यहोवा ने मूसा से कहा,


## Numbers 34:2 (id: 204034002)

2“इस्राएलियों को यह आज्ञा दे: कि जो देश तुम्हारा भाग होगा वह तो चारों ओर की सीमा तक का कनान देश है, इसलिए जब तुम कनान देश में पहुँचो,


## Numbers 34:3 (id: 204034003)

3तब तुम्हारा दक्षिणी प्रान्त सीन नामक जंगल से ले एदोम देश के किनारे\-किनारे होता हुआ चला जाए, और तुम्हारी दक्षिणी सीमा खारे ताल के सिरे पर आरम्भ होकर पश्चिम की ओर चले;


## Numbers 34:4 (id: 204034004)

4वहाँ से तुम्हारी सीमा अक्रब्बीम नामक चढ़ाई के दक्षिण की ओर पहुँचकर मुड़े, और सीन तक आए, और कादेशबर्ने के दक्षिण की ओर निकले, और हसरद्दार तक बढ़के अस्मोन तक पहुँचे;


## Numbers 34:5 (id: 204034005)

5फिर वह सीमा अस्मोन से घूमकर मिस्र के नाले तक पहुँचे, और उसका अन्त समुद्र का तट ठहरे।


## Numbers 34:6 (id: 204034006)

6“फिर पश्चिमी सीमा महासमुद्र हो; तुम्हारी पश्चिमी सीमा यही ठहरे।


## Numbers 34:7 (id: 204034007)

7“तुम्हारी उत्तरी सीमा यह हो, अर्थात् तुम महासमुद्र से ले होर पर्वत तक सीमा बाँधना;


## Numbers 34:8 (id: 204034008)

8और होर पर्वत से हमात की घाटी तक सीमा बाँधना, और वह सदाद पर निकले;


## Numbers 34:9 (id: 204034009)

9फिर वह सीमा जिप्रोन तक पहुँचे, और हसरेनान पर निकले; तुम्हारी उत्तरी सीमा यही ठहरे।


## Numbers 34:10 (id: 204034010)

10“फिर अपनी पूर्वी सीमा हसरेनान से शपाम तक बाँधना;


## Numbers 34:11 (id: 204034011)

11और वह सीमा शपाम से रिबला तक, जो ऐन के पूर्व की ओर है, नीचे को उतरते\-उतरते किन्नेरेत नामक ताल के पूर्व से लग जाए;


## Numbers 34:12 (id: 204034012)

12और वह सीमा यरदन तक उतरकर खारे ताल के तट पर निकले। तुम्हारे देश की चारों सीमाएँ ये ही ठहरें।”


## Numbers 34:13 (id: 204034013)

13तब मूसा ने इस्राएलियों से फिर कहा, “जिस देश के तुम चिट्ठी डालकर अधिकारी होंगे, और यहोवा ने उसे साढ़े नौ गोत्र के लोगों को देने की आज्ञा दी है, वह यही है;


## Numbers 34:14 (id: 204034014)

14परन्तु रूबेनियों और गादियों के गोत्र तो अपने\-अपने पितरों के कुलों के अनुसार अपना\-अपना भाग पा चुके हैं, और मनश्शे के आधे गोत्र के लोग भी अपना भाग पा चुके हैं;


## Numbers 34:15 (id: 204034015)

15अर्थात् उन ढाई गोत्रों के लोग यरीहो के पास यरदन के पार पूर्व दिशा में, जहाँ सूर्योदय होता है, अपना\-अपना भाग पा चुके हैं।”


## Numbers 34:16 (id: 204034016)

16फिर यहोवा ने मूसा से कहा,


## Numbers 34:17 (id: 204034017)

17“जो पुरुष तुम लोगों के लिये उस देश को बाँटेंगे उनके नाम ये हैं एलीआजर याजक और नून का पुत्र यहोशू।


## Numbers 34:18 (id: 204034018)

18और देश को बाँटने के लिये एक\-एक गोत्र का एक\-एक प्रधान ठहराना।


## Numbers 34:19 (id: 204034019)

19और इन पुरुषों के नाम ये हैं यहूदागोत्री यपुन्ने का पुत्र कालेब,


## Numbers 34:20 (id: 204034020)

20शिमोनगोत्री अम्मीहूद का पुत्र शमूएल,


## Numbers 34:21 (id: 204034021)

21बिन्यामीनगोत्री किसलोन का पुत्र एलीदाद,


## Numbers 34:22 (id: 204034022)

22दान के गोत्र का प्रधान योग्ली का पुत्र बुक्की,


## Numbers 34:23 (id: 204034023)

23यूसुफियों में से मनश्शेइयों के गोत्र का प्रधान एपोद का पुत्र हन्नीएल,


## Numbers 34:24 (id: 204034024)

24और एप्रैमियों के गोत्र का प्रधान शिप्तान का पुत्र कमूएल,


## Numbers 34:25 (id: 204034025)

25जबूलूनियों के गोत्र का प्रधान पर्नाक का पुत्र एलीसापान,


## Numbers 34:26 (id: 204034026)

26इस्साकारियों के गोत्र का प्रधान अज्जान का पुत्र पलतीएल,


## Numbers 34:27 (id: 204034027)

27आशेरियों के गोत्र का प्रधान शलोमी का पुत्र अहीहूद,


## Numbers 34:28 (id: 204034028)

28और नप्तालियों के गोत्र का प्रधान अम्मीहूद का पुत्र पदहेल।”


## Numbers 34:29 (id: 204034029)

29जिन पुरुषों को यहोवा ने कनान देश को इस्राएलियों के लिये बाँटने की आज्ञा दी वे ये ही हैं।


## Numbers 35:1 (id: 204035001)

1फिर यहोवा ने, मोआब के अराबा में, यरीहो के पास की यरदन नदी के तट पर मूसा से कहा,


## Numbers 35:2 (id: 204035002)

2“इस्राएलियों को आज्ञा दे, कि तुम अपने\-अपने निज भाग की भूमि में से लेवियों को रहने के लिये नगर देना; और नगरों के चारों ओर की चराइयाँ भी उनको देना।


## Numbers 35:3 (id: 204035003)

3नगर तो उनके रहने के लिये, और चराइयाँ उनके गाय\-बैल और भेड़\-बकरी आदि, उनके सब पशुओं के लिये होंगी।


## Numbers 35:4 (id: 204035004)

4और नगरों की चराइयाँ, जिन्हें तुम लेवियों को दोगे, वह एक\-एक नगर की शहरपनाह से बाहर चारों ओर एक\-एक हजार हाथ तक की हों।


## Numbers 35:5 (id: 204035005)

5और नगर के बाहर पूर्व, दक्षिण, पश्चिम, और उत्तर की ओर, दो\-दो हजार हाथ इस रीति से नापना कि नगर बीचों बीच हो; लेवियों के एक\-एक नगर की चराई इतनी ही भूमि की हो।


## Numbers 35:6 (id: 204035006)

6और जो नगर तुम लेवियों को दोगे उनमें से छः शरणनगर हों, जिन्हें तुम को खूनी के भागने के लिये ठहराना होगा, और उनसे अधिक बयालीस नगर और भी देना।


## Numbers 35:7 (id: 204035007)

7जितने नगर तुम लेवियों को दोगे वे सब अड़तालीस हों, और उनके साथ चराइयाँ देना।


## Numbers 35:8 (id: 204035008)

8और जो नगर तुम इस्राएलियों की निज भूमि में से दो, वे जिनके बहुत नगर हों उनसे बहुत, और जिनके थोड़े नगर हों उनसे थोड़े लेकर देना; सब अपने\-अपने नगरों में से लेवियों को अपने ही अपने भाग के अनुसार दें।”


## Numbers 35:9 (id: 204035009)

9फिर यहोवा ने मूसा से कहा,


## Numbers 35:10 (id: 204035010)

10“इस्राएलियों से कह: जब तुम यरदन पार होकर कनान देश में पहुँचो,


## Numbers 35:11 (id: 204035011)

11तक ऐसे नगर ठहराना जो तुम्हारे लिये शरणनगर हों, कि जो कोई किसी को भूल से मारकर खूनी ठहरा हो वह वहाँ भाग जाए।


## Numbers 35:12 (id: 204035012)

12वे नगर तुम्हारे निमित्त पलटा लेनेवाले से शरण लेने के काम आएँगे, कि जब तक खूनी न्याय के लिये मण्डली के सामने खड़ा न हो तब तक वह न मार डाला जाए।


## Numbers 35:13 (id: 204035013)

13और शरण के जो नगर तुम दोगे वे छः हों।


## Numbers 35:14 (id: 204035014)

14तीन नगर तो यरदन के इस पार, और तीन कनान देश में देना; शरणनगर इतने ही रहें।


## Numbers 35:15 (id: 204035015)

15ये छहों नगर इस्राएलियों के और उनके बीच रहनेवाले परदेशियों के लिये भी शरणस्थान ठहरें, कि जो कोई किसी को भूल से मार डाले वह वहीं भाग जाए।


## Numbers 35:16 (id: 204035016)

16“परन्तु यदि कोई किसी को लोहे के किसी हथियार से ऐसा मारे कि वह मर जाए, तो वह खूनी ठहरेगा; और वह खूनी अवश्य मार डाला जाए।


## Numbers 35:17 (id: 204035017)

17और यदि कोई ऐसा पत्थर हाथ में लेकर, जिससे कोई मर सकता है, किसी को मारे, और वह मर जाए, तो वह भी खूनी ठहरेगा; और वह खूनी अवश्य मार डाला जाए।


## Numbers 35:18 (id: 204035018)

18या कोई हाथ में ऐसी लकड़ी लेकर, जिससे कोई मर सकता है, किसी को मारे, और वह मर जाए, तो वह भी खूनी ठहरेगा; और वह खूनी अवश्य मार डाला जाए।


## Numbers 35:19 (id: 204035019)

19लहू का पलटा लेनेवाला आप ही उस खूनी को मार डाले; जब भी वह मिले तब ही वह उसे मार डाले।


## Numbers 35:20 (id: 204035020)

20और यदि कोई किसी को बैर से ढकेल दे, या घात लगाकर कुछ उस पर ऐसे फेंक दे कि वह मर जाए,


## Numbers 35:21 (id: 204035021)

21या शत्रुता से उसको अपने हाथ से ऐसा मारे कि वह मर जाए, तो जिसने मारा हो वह अवश्य मार डाला जाए; वह खूनी ठहरेगा; लहू का पलटा लेनेवाला जब भी वह खूनी उसे मिल जाए तब ही उसको मार डाले।


## Numbers 35:22 (id: 204035022)

22“परन्तु यदि कोई किसी को बिना सोचे, और बिना शत्रुता रखे ढकेल दे, या बिना घात लगाए उस पर कुछ फेंक दे,


## Numbers 35:23 (id: 204035023)

23या ऐसा कोई पत्थर लेकर, जिससे कोई मर सकता है, दूसरे को बिना देखे उस पर फेंक दे, और वह मर जाए, परन्तु वह न उसका शत्रु हो, और न उसकी हानि का खोजी रहा हो;


## Numbers 35:24 (id: 204035024)

24तो मण्डली मारनेवाले और लहू का पलटा लेनेवाले के बीच इन नियमों के अनुसार न्याय करे;


## Numbers 35:25 (id: 204035025)

25और मण्डली उस खूनी को लहू के पलटा लेनेवाले के हाथ से बचाकर उस शरणनगर में जहाँ वह पहले भाग गया हो लौटा दे, और जब तक पवित्र तेल से अभिषेक किया हुआ महायाजक न मर जाए तब तक वह वहीं रहे।


## Numbers 35:26 (id: 204035026)

26परन्तु यदि वह खूनी उस शरणनगर की सीमा से जिसमें वह भाग गया हो बाहर निकलकर और कहीं जाए,


## Numbers 35:27 (id: 204035027)

27और लहू का पलटा लेनेवाला उसको शरणनगर की सीमा के बाहर कहीं पाकर मार डाले, तो वह लहू बहाने का दोषी न ठहरे।


## Numbers 35:28 (id: 204035028)

28क्योंकि खूनी को महायाजक की मृत्यु तक शरणनगर में रहना चाहिये; और महायाजक के मरने के पश्चात् वह अपनी निज भूमि को लौट सकेगा।


## Numbers 35:29 (id: 204035029)

29“तुम्हारी पीढ़ी\-पीढ़ी में तुम्हारे सब रहने के स्थानों में न्याय की यह विधि होगी।


## Numbers 35:30 (id: 204035030)

30और जो कोई किसी मनुष्य को मार डाले वह साक्षियों के कहने पर मार डाला जाए, परन्तु एक ही साक्षी की साक्षी से कोई न मार डाला जाए।


## Numbers 35:31 (id: 204035031)

31और जो खूनी प्राणदण्ड के योग्य ठहरे उससे प्राणदण्ड के बदले में जुर्माना न लेना; वह अवश्य मार डाला जाए।


## Numbers 35:32 (id: 204035032)

32और जो किसी शरणनगर में भागा हो उसके लिये भी इस मतलब से जुर्माना न लेना, कि वह याजक के मरने से पहले फिर अपने देश में रहने को लौटने पाए।


## Numbers 35:33 (id: 204035033)

33इसलिए जिस देश में तुम रहोगे उसको अशुद्ध न करना; खून से तो देश अशुद्ध हो जाता है, और जिस देश में जब खून किया जाए तब केवल खूनी के लहू बहाने ही से उस देश का प्रायश्चित हो सकता है।


## Numbers 35:34 (id: 204035034)

34जिस देश में तुम निवास करोगे उसके बीच मैं रहूँगा, उसको अशुद्ध न करना; मैं यहोवा तो इस्राएलियों के बीच रहता हूँ।”


## Numbers 36:1 (id: 204036001)

1फिर यूसुफियों के कुलों में से गिलाद, जो माकीर का पुत्र और मनश्शे का पोता था, उसके वंश के कुल के पितरों के घरानों के मुख्य\-मुख्य पुरुष मूसा के समीप जाकर उन प्रधानों के सामने, जो इस्राएलियों के पितरों के घरानों के मुख्य पुरुष थे, कहने लगे,


## Numbers 36:2 (id: 204036002)

2“यहोवा ने हमारे प्रभु को आज्ञा दी थी, कि इस्राएलियों को चिट्ठी डालकर देश बाँट देना; और फिर यहोवा की यह भी आज्ञा हमारे प्रभु को मिली, कि हमारे सगोत्री सलोफाद का भाग उसकी बेटियों को देना।


## Numbers 36:3 (id: 204036003)

3पर यदि वे इस्राएलियों के और किसी गोत्र के पुरुषों से ब्याही जाएँ, तो उनका भाग हमारे पितरों के भाग से छूट जाएगा, और जिस गोत्र में वे ब्याही जाएँ उसी गोत्र के भाग में मिल जाएगा; तब हमारा भाग घट जाएगा।


## Numbers 36:4 (id: 204036004)

4और जब इस्राएलियों की जुबली होगी, तब जिस गोत्र में वे ब्याही जाएँ उसके भाग में उनका भाग पक्की रीति से मिल जाएगा; और वह हमारे पितरों के गोत्र के भाग से सदा के लिये छूट जाएगा।”


## Numbers 36:5 (id: 204036005)

5तब यहोवा से आज्ञा पाकर मूसा ने इस्राएलियों से कहा, “यूसुफियों के गोत्री ठीक कहते हैं।


## Numbers 36:6 (id: 204036006)

6सलोफाद की बेटियों के विषय में यहोवा ने यह आज्ञा दी है, कि जो वर जिसकी दृष्टि में अच्छा लगे वह उसी से ब्याही जाए; परन्तु वे अपने मूलपुरुष ही के गोत्र के कुल में ब्याही जाएँ।


## Numbers 36:7 (id: 204036007)

7और इस्राएलियों के किसी गोत्र का भाग दूसरे के गोत्र के भाग में न मिलने पाए; इस्राएली अपने\-अपने मूलपुरुष के गोत्र के भाग पर बने रहें।


## Numbers 36:8 (id: 204036008)

8और इस्राएलियों के किसी गोत्र में किसी की बेटी हो जो भाग पानेवाली हो, वह अपने ही मूलपुरुष के गोत्र के किसी पुरुष से ब्याही जाए, इसलिए कि इस्राएली अपने\-अपने मूलपुरुष के भाग के अधिकारी रहें।


## Numbers 36:9 (id: 204036009)

9किसी गोत्र का भाग दूसरे गोत्र के भाग में मिलने न पाए; इस्राएलियों के एक\-एक गोत्र के लोग अपने\-अपने भाग पर बने रहें।”


## Numbers 36:10 (id: 204036010)

10यहोवा की आज्ञा के अनुसार जो उसने मूसा को दी सलोफाद की बेटियों ने किया।


## Numbers 36:11 (id: 204036011)

11अर्थात् महला, तिर्सा, होग्ला, मिल्का, और नोवा, जो सलोफाद की बेटियाँ थीं, उन्होंने अपने चचेरे भाइयों से ब्याह किया।


## Numbers 36:12 (id: 204036012)

12वे यूसुफ के पुत्र मनश्शे के वंश के कुलों में ब्याही गईं, और उनका भाग उनके मूलपुरुष के कुल के गोत्र के अधिकार में बना रहा।


## Numbers 36:13 (id: 204036013)

13जो आज्ञाएँ और नियम यहोवा ने मोआब के अराबा में यरीहो के पास की यरदन नदी के तट पर मूसा के द्वारा इस्राएलियों को दिए वे ये ही हैं।


