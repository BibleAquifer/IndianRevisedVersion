# Indian Revised Version

## License Information

**Indian Revised Version** is based on and adapted from: _Hindi Indian Revised Version_, [Bridge Connectivity Solutions](https://bridgeconn.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Song of Songs 1:1 (id: 222001001)

1श्रेष्ठगीत जो सुलैमान का है। वधू


## Song of Songs 1:2 (id: 222001002)

2तू अपने मुँह के चुम्बनों से मुझे चूमे! क्योंकि तेरा प्रेम दाखमधु से उत्तम है,


## Song of Songs 1:3 (id: 222001003)

3तेरे भाँति\-भाँति के इत्रों का सुगन्ध उत्तम है, तेरा नाम उण्डेले हुए इत्र के तुल्य है; इसलिए कुमारियाँ तुझ से प्रेम रखती हैं


## Song of Songs 1:4 (id: 222001004)

4मुझे खींच ले; हम तेरे पीछे दौड़ेंगे। राजा मुझे अपने महल में ले आया है। हम तुझ में मगन और आनन्दित होंगे; हम दाखमधु से अधिक तेरे प्रेम की चर्चा करेंगे; वे ठीक ही तुझ से प्रेम रखती हैं।


## Song of Songs 1:5 (id: 222001005)

5हे यरूशलेम की पुत्रियों, मैं काली तो हूँ परन्तु सुन्दर हूँ, केदार के तम्बुओं के और सुलैमान के पर्दों के तुल्य हूँ।


## Song of Songs 1:6 (id: 222001006)

6मुझे इसलिए न घूर कि मैं साँवली हूँ, क्योंकि मैं धूप से झुलस गई। मेरी माता के पुत्र मुझसे अप्रसन्न थे, उन्होंने मुझ को दाख की बारियों की रखवालिन बनाया; परन्तु मैंने अपनी निज दाख की बारी की रखवाली नहीं की!


## Song of Songs 1:7 (id: 222001007)

7हे मेरे प्राणप्रिय मुझे बता, तू अपनी भेड़\-बकरियाँ कहाँ चराता है, दोपहर को तू उन्हें कहाँ बैठाता है; मैं क्यों तेरे संगियों की भेड़\-बकरियों के पास घूँघट काढ़े हुए भटकती फिरूँ? वर


## Song of Songs 1:8 (id: 222001008)

8हे स्त्रियों में सुन्दरी, यदि तू यह न जानती हो तो भेड़\-बकरियों के खुरों के चिन्हों पर चल और चरावाहों के तम्बुओं के पास, अपनी बकरियों के बच्चों को चरा।


## Song of Songs 1:9 (id: 222001009)

9हे मेरी प्रिय मैंने तेरी तुलना फ़िरौन के रथों में जुती हुई घोड़ी से की है।


## Song of Songs 1:10 (id: 222001010)

10तेरे गाल केशों के लटों के बीच क्या ही सुन्दर हैं, और तेरा कण्ठ हीरों की लड़ियों के बीच। वधू


## Song of Songs 1:11 (id: 222001011)

11हम तेरे लिये चाँदी के फूलदार सोने के आभूषण बनाएँगे।


## Song of Songs 1:12 (id: 222001012)

12जब राजा अपनी मेज के पास बैठा था मेरी जटामासी की सुगन्ध फैल रही थी।


## Song of Songs 1:13 (id: 222001013)

13मेरा प्रेमी मेरे लिये लोबान की थैली के समान है जो मेरी छातियों के बीच में पड़ी रहती है।


## Song of Songs 1:14 (id: 222001014)

14मेरा प्रेमी मेरे लिये मेंहदी के फूलों के गुच्छे के समान है, जो एनगदी की दाख की बारियों में होता है। वर


## Song of Songs 1:15 (id: 222001015)

15तू सुन्दरी है, हे मेरी प्रिय, तू सुन्दरी है; तेरी आँखें कबूतरी की सी हैं। वधू


## Song of Songs 1:16 (id: 222001016)

16हे मेरे प्रिय तू सुन्दर और मनभावना है और हमारा बिछौना भी हरा है;


## Song of Songs 1:17 (id: 222001017)

17हमारे घर के धरन देवदार हैं और हमारी छत की कड़ियाँ सनोवर हैं।


## Song of Songs 2:1 (id: 222002001)

1मैं शारोन का गुलाब और तराइयों का सोसन फूल हूँ। वर


## Song of Songs 2:2 (id: 222002002)

2जैसे सोसन फूल कटीले पेड़ों के बीच वैसे ही मेरी प्रिय युवतियों के बीच में है। वधू


## Song of Songs 2:3 (id: 222002003)

3जैसे सेब का वृक्ष जंगल के वृक्षों के बीच में, वैसे ही मेरा प्रेमी जवानों के बीच में है। मैं उसकी छाया में हर्षित होकर बैठ गई, और उसका फल मुझे खाने में मीठा लगा।


## Song of Songs 2:4 (id: 222002004)

4वह मुझे भोज के घर में ले आया, और उसका जो झण्डा मेरे ऊपर फहराता था वह प्रेम था।


## Song of Songs 2:5 (id: 222002005)

5मुझे किशमिश खिलाकर सम्भालो, सेब खिलाकर ताजा करो: क्योंकि मैं प्रेम रोगी हूँ।


## Song of Songs 2:6 (id: 222002006)

6काश, उसका बायाँ हाथ मेरे सिर के नीचे होता, और अपने दाहिने हाथ से वह मेरा आलिंगन करता!


## Song of Songs 2:7 (id: 222002007)

7हे यरूशलेम की पुत्रियों, मैं तुम से चिकारियों और मैदान की हिरनियों की शपथ धराकर कहती हूँ, कि जब तक वह स्वयं न उठना चाहे, तब तक उसको न उकसाओं न जगाओ। वधू


## Song of Songs 2:8 (id: 222002008)

8मेरे प्रेमी का शब्द सुन पड़ता है! देखो, वह पहाड़ों पर कूदता और पहाड़ियों को फान्दता हुआ आता है।


## Song of Songs 2:9 (id: 222002009)

9मेरा प्रेमी चिकारे या जवान हिरन के समान है। देखो, वह हमारी दीवार के पीछे खड़ा है, और खिड़कियों की ओर ताक रहा है, और झंझरी में से देख रहा है।


## Song of Songs 2:10 (id: 222002010)

10मेरा प्रेमी मुझसे कह रहा है, वर “हे मेरी प्रिय, हे मेरी सुन्दरी, उठकर चली आ;


## Song of Songs 2:11 (id: 222002011)

11क्योंकि देख, सर्दी जाती रही; वर्षा भी हो चुकी और जाती रही है।


## Song of Songs 2:12 (id: 222002012)

12पृथ्वी पर फूल दिखाई देते हैं, चिड़ियों के गाने का समय आ पहुँचा है, और हमारे देश में पिण्डुक का शब्द सुनाई देता है।


## Song of Songs 2:13 (id: 222002013)

13अंजीर पकने लगे हैं, और दाखलताएँ फूल रही हैं; वे सुगन्ध दे रही हैं। हे मेरी प्रिय, हे मेरी सुन्दरी, उठकर चली आ।


## Song of Songs 2:14 (id: 222002014)

14हे मेरी कबूतरी, पहाड़ की दरारों में और टीलों के कुंज में तेरा मुख मुझे देखने दे, तेरा बोल मुझे सुनने दे, क्योंकि तेरा बोल मीठा, और तेरा मुख अति सुन्दर है।


## Song of Songs 2:15 (id: 222002015)

15जो छोटी लोमड़ियाँ दाख की बारियों को बिगाड़ती हैं, उन्हें पकड़ ले, क्योंकि हमारी दाख की बारियों में फूल लगे हैं।” वधू


## Song of Songs 2:16 (id: 222002016)

16मेरा प्रेमी मेरा है और मैं उसकी हूँ, वह अपनी भेड़\-बकरियाँ सोसन फूलों के बीच में चराता है।


## Song of Songs 2:17 (id: 222002017)

17जब तक दिन ठंडा न हो और छाया लम्बी होते\-होते मिट न जाए, तब तक हे मेरे प्रेमी उस चिकारे या जवान हिरन के समान बन जो बेतेर के पहाड़ों पर फिरता है।


## Song of Songs 3:1 (id: 222003001)

1रात के समय मैं अपने पलंग पर अपने प्राणप्रिय को ढूँढ़ती रही; मैं उसे ढूँढ़ती तो रही, परन्तु उसे न पाया;


## Song of Songs 3:2 (id: 222003002)

2“मैंने कहा, मैं अब उठकर नगर में, और सड़कों और चौकों में घूमकर अपने प्राणप्रिय को ढूँढ़ूगी।” मैं उसे ढूँढ़ती तो रही, परन्तु उसे न पाया।


## Song of Songs 3:3 (id: 222003003)

3जो पहरुए नगर में घूमते थे, वे मुझे मिले, मैंने उनसे पूछा, “क्या तुम ने मेरे प्राणप्रिय को देखा है?”


## Song of Songs 3:4 (id: 222003004)

4मुझ को उनके पास से आगे बढ़े थोड़े ही देर हुई थी कि मेरा प्राणप्रिय मुझे मिल गया। मैंने उसको पकड़ लिया, और उसको जाने न दिया जब तक उसे अपनी माता के घर अर्थात् अपनी जननी की कोठरी में न ले आई।


## Song of Songs 3:5 (id: 222003005)

5हे यरूशलेम की पुत्रियों, मैं तुम से चिकारियों और मैदान की हिरनियों की शपथ धराकर कहती हूँ, कि जब तक प्रेम आप से न उठे, तब तक उसको न उकसाओं और न जगाओ। वधू


## Song of Songs 3:6 (id: 222003006)

6यह क्या है जो धुएँ के खम्भे के समान, गन्धरस और लोबान से सुगन्धित, और व्यापारी की सब भाँति की बुकनी लगाए हुए जंगल से निकला आता है?


## Song of Songs 3:7 (id: 222003007)

7देखो, यह सुलैमान की पालकी है! उसके चारों ओर इस्राएल के शूरवीरों में के साठ वीर हैं।


## Song of Songs 3:8 (id: 222003008)

8वे सब के सब तलवार बाँधनेवाले और युद्ध विद्या में निपुण हैं। प्रत्येक पुरुष रात के डर से जाँघ पर तलवार लटकाए रहता है।


## Song of Songs 3:9 (id: 222003009)

9सुलैमान राजा ने अपने लिये लबानोन के काठ की एक बड़ी पालकी बनवा ली।


## Song of Songs 3:10 (id: 222003010)

10उसने उसके खम्भे चाँदी के, उसका सिरहाना सोने का, और गद्दी बैंगनी रंग की बनवाई है; और उसके भीतरी भाग को यरूशलेम की पुत्रियों की ओर से बड़े प्रेम से जड़ा गया है।


## Song of Songs 3:11 (id: 222003011)

11हे सिय्योन की पुत्रियों निकलकर सुलैमान राजा पर दृष्टि डालो, देखो, वह वही मुकुट पहने हुए है जिसे उसकी माता ने उसके विवाह के दिन और उसके मन के आनन्द के दिन, उसके सिर पर रखा था।


## Song of Songs 4:1 (id: 222004001)

1वर हे मेरी प्रिय तू सुन्दर है, तू सुन्दर है! तेरी आँखें तेरी लटों के बीच में कबूतरों के समान दिखाई देती है। तेरे बाल उन बकरियों के झुण्ड के समान हैं जो गिलाद पहाड़ के ढाल पर लेटी हुई हों।


## Song of Songs 4:2 (id: 222004002)

2तेरे दाँत उन ऊन कतरी हुई भेड़ों के झुण्ड के समान हैं, जो नहाकर ऊपर आई हों, उनमें हर एक के दो\-दो जुड़वा बच्चे होते हैं। और उनमें से किसी का साथी नहीं मरा।


## Song of Songs 4:3 (id: 222004003)

3तेरे होंठ लाल रंग की डोरी के समान हैं, और तेरा मुँह मनोहर है, तेरे कपोल तेरी लटों के नीचे अनार की फाँक से देख पड़ते हैं।


## Song of Songs 4:4 (id: 222004004)

4तेरा गला दाऊद की मीनार के समान है, जो अस्त्र\-शस्त्र के लिये बना हो, और जिस पर हजार ढालें टँगी हुई हों, वे सब ढालें शूरवीरों की हैं।


## Song of Songs 4:5 (id: 222004005)

5तेरी दोनों छातियाँ मृग के दो जुड़वे बच्चों के तुल्य हैं, जो सोसन फूलों के बीच में चरते हों।


## Song of Songs 4:6 (id: 222004006)

6जब तक दिन ठंडा न हो, और छाया लम्बी होते\-होते मिट न जाए, तब तक मैं शीघ्रता से गन्धरस के पहाड़ और लोबान की पहाड़ी पर चला जाऊँगा।


## Song of Songs 4:7 (id: 222004007)

7हे मेरी प्रिय तू सर्वांग सुन्दरी है; तुझ में कोई दोष नहीं।


## Song of Songs 4:8 (id: 222004008)

8हे मेरी दुल्हन, तू मेरे संग लबानोन से, मेरे संग लबानोन से चली आ। तू अमाना की चोटी पर से, सनीर और हेर्मोन की चोटी पर से, सिंहों की गुफाओं से, चीतों के पहाड़ों पर से दृष्टि कर।


## Song of Songs 4:9 (id: 222004009)

9हे मेरी बहन, हे मेरी दुल्हन, तूने मेरा मन मोह लिया है, तूने अपनी आँखों की एक ही चितवन से, और अपने गले के एक ही हीरे से मेरा हृदय मोह लिया है।


## Song of Songs 4:10 (id: 222004010)

10हे मेरी बहन, हे मेरी दुल्हन, तेरा प्रेम क्या ही मनोहर है! तेरा प्रेम दाखमधु से क्या ही उत्तम है, और तेरे इत्रों का सुगन्ध सब प्रकार के मसालों के सुगन्ध से!


## Song of Songs 4:11 (id: 222004011)

11हे मेरी दुल्हन, तेरे होठों से मधु टपकता है; तेरी जीभ के नीचे मधु और दूध रहता है; तेरे वस्त्रों का सुगन्ध लबानोन के समान है।


## Song of Songs 4:12 (id: 222004012)

12मेरी बहन, मेरी दुल्हन, किवाड़ लगाई हुई बारीके समान, किवाड़ बन्द किया हुआ सोता, और छाप लगाया हुआ झरना है।


## Song of Songs 4:13 (id: 222004013)

13तेरे अंकुर उत्तम फलवाली अनार की बारी के तुल्य हैं, जिसमें मेंहदी और जटामासी,


## Song of Songs 4:14 (id: 222004014)

14जटामासी और केसर, लोबान के सब भाँति के पेड़, मुश्क और दालचीनी, गन्धरस, अगर, आदि सब मुख्य\-मुख्य सुगन्ध\-द्रव्य होते हैं।


## Song of Songs 4:15 (id: 222004015)

15तू बारियों का सोता है, फूटते हुए जल का कुआँ, और लबानोन से बहती हुई धाराएँ हैं। वधू


## Song of Songs 4:16 (id: 222004016)

16हे उत्तर वायु जाग, और हे दक्षिण वायु चली आ! मेरी बारी पर बह, जिससे उसका सुगन्ध फैले। मेरा प्रेमी अपनी बारी में आए, और उसके उत्तम\-उत्तम फल खाए।


## Song of Songs 5:1 (id: 222005001)

1वर हे मेरी बहन, हे मेरी दुल्हन, मैं अपनी बारी में आया हूँ, मैंने अपना गन्धरस और बलसान चुन लिया; मैंने मधु समेत छत्ताखा लिया, मैंने दूध और दाखमधु पी लिया। सहेलियाँ हे मित्रों, तुम भी खाओ, हे प्यारों, पियो, मनमाना पियो! वधू


## Song of Songs 5:2 (id: 222005002)

2मैं सोती थी, परन्तु मेरा मन जागता था। सुन! मेरा प्रेमी खटखटाता है, और कहता है, “हे मेरी बहन, हे मेरी प्रिय, हे मेरी कबूतरी, हे मेरी निर्मल, मेरे लिये द्वार खोल; क्योंकि मेरा सिर ओस से भरा है, और मेरी लटें रात में गिरी हुई बूँदों से भीगी हैं।”


## Song of Songs 5:3 (id: 222005003)

3मैं अपना वस्त्र उतार चुकी थी मैं उसे फिर कैसे पहनूँ? मैं तो अपने पाँव धो चुकी थी अब उनको कैसे मैला करूँ?


## Song of Songs 5:4 (id: 222005004)

4मेरे प्रेमी ने अपना हाथ किवाड़ के छेद से भीतर डाल दिया, तब मेरा हृदय उसके लिये उमड़ उठा।


## Song of Songs 5:5 (id: 222005005)

5मैं अपने प्रेमी के लिये द्वार खोलने को उठी, और मेरे हाथों से गन्धरस टपका, और मेरी अंगुलियों पर से टपकता हुआ गन्धरस बेंड़े की मूठों पर पड़ा।


## Song of Songs 5:6 (id: 222005006)

6मैंने अपने प्रेमी के लिये द्वार तो खोला परन्तु मेरा प्रेमी मुड़कर चला गया था। जब वह बोल रहा था, तब मेरा प्राण घबरा गया था मैंने उसको ढूँढ़ा, परन्तु न पाया; मैंने उसको पुकारा, परन्तु उसने कुछ उत्तर न दिया।


## Song of Songs 5:7 (id: 222005007)

7पहरेदार जो नगर में घूमते थे, मुझे मिले, उन्होंने मुझे मारा और घायल किया; शहरपनाह के पहरुओं ने मेरी चद्दर मुझसे छीन ली।


## Song of Songs 5:8 (id: 222005008)

8हे यरूशलेम की पुत्रियों, मैं तुम को शपथ धराकर कहती हूँ, यदि मेरा प्रेमी तुम को मिल जाए, तो उससे कह देना कि मैं प्रेम में रोगी हूँ। सहेलियाँ


## Song of Songs 5:9 (id: 222005009)

9हे स्त्रियों में परम सुन्दरी तेरा प्रेमी और प्रेमियों से किस बात में उत्तम है? तू क्यों हमको ऐसी शपथ धराती है? वधू


## Song of Songs 5:10 (id: 222005010)

10मेरा प्रेमी गोरा और लाल सा है, वह दस हजारों में उत्तम है।


## Song of Songs 5:11 (id: 222005011)

11उसका सिर उत्तम कुन्दन है; उसकी लटकती हुई लटें कौवों की समान काली हैं।


## Song of Songs 5:12 (id: 222005012)

12उसकी आँखें उन कबूतरों के समान हैं जो दूध में नहाकर नदी के किनारे अपने झुण्ड में एक कतार से बैठे हुए हों।


## Song of Songs 5:13 (id: 222005013)

13उसके गाल फूलों की फुलवारी और बलसान की उभरी हुई क्यारियाँ हैं। उसके होंठ सोसन फूल हैंजिनसे पिघला हुआ गन्धरस टपकता है।


## Song of Songs 5:14 (id: 222005014)

14उसके हाथ फीरोजा जड़े हुए सोने की छड़ें हैं। उसका शरीर नीलम के फूलों से जड़े हुए हाथी दाँत का काम है।


## Song of Songs 5:15 (id: 222005015)

15उसके पाँव कुन्दन पर बैठाये हुए संगमरमर के खम्भे हैं। वह देखने में लबानोन और सुन्दरता में देवदार के वृक्षों के समान मनोहर है।


## Song of Songs 5:16 (id: 222005016)

16उसकी वाणी अति मधुर है, हाँ वह परम सुन्दर है। हे यरूशलेम की पुत्रियों, यही मेरा प्रेमी और यही मेरा मित्र है।


## Song of Songs 6:1 (id: 222006001)

1सहेलियाँ हे स्त्रियों में परम सुन्दरी, तेरा प्रेमी कहाँ गया? तेरा प्रेमी कहाँ चला गया कि हम तेरे संग उसको ढूँढ़ने निकलें? वधू


## Song of Songs 6:2 (id: 222006002)

2मेरा प्रेमी अपनी बारी में अर्थात् बलसान की क्यारियों की ओर गया है, कि बारी में अपनी भेड़\-बकरियाँ चराए और सोसन फूल बटोरे।


## Song of Songs 6:3 (id: 222006003)

3मैं अपने प्रेमी की हूँ और मेरा प्रेमी मेरा है, वह अपनी भेड़\-बकरियाँ सोसन फूलों के बीच चराता है। वर


## Song of Songs 6:4 (id: 222006004)

4हे मेरी प्रिय, तू तिर्सा की समान सुन्दरी है तू यरूशलेम के समान रूपवान है, और पताका फहराती हुई सेना के तुल्य भयंकर है।


## Song of Songs 6:5 (id: 222006005)

5अपनी आँखें मेरी ओर से फेर ले, क्योंकि मैं उनसे घबराता हूँ; तेरे बाल ऐसी बकरियों के झुण्ड के समान हैं, जो गिलाद की ढलान पर लेटी हुई देख पड़ती हों।


## Song of Songs 6:6 (id: 222006006)

6तेरे दाँत ऐसी भेड़ों के झुण्ड के समान हैं जिन्हें स्नान कराया गया हो, उनमें प्रत्येक जुड़वाँ बच्चे देती हैं, जिनमें से किसी का साथी नहीं मरा।


## Song of Songs 6:7 (id: 222006007)

7तेरे कपोल तेरी लटों के नीचे अनार की फाँक से देख पड़ते हैं।


## Song of Songs 6:8 (id: 222006008)

8वहाँ साठ रानियाँ और अस्सी रखैलियाँ और असंख्य कुमारियाँ भी हैं।


## Song of Songs 6:9 (id: 222006009)

9परन्तु मेरी कबूतरी, मेरी निर्मल, अद्वितीय है अपनी माता की एकलौती, अपनी जननी की दुलारी है। पुत्रियों ने उसे देखा और धन्य कहा; रानियों और रखैलों ने देखकर उसकी प्रशंसा की।


## Song of Songs 6:10 (id: 222006010)

10यह कौन है जिसकी शोभा भोर के तुल्य है, जो सुन्दरता में चन्द्रमा और निर्मलता में सूर्य, और पताका फहराती हुई सेना के तुल्य भयंकर दिखाई देती है?


## Song of Songs 6:11 (id: 222006011)

11मैं अखरोट की बारी में उत्तर गई, कि तराई के फूल देखूँ, और देखूँ की दाखलता में कलियाँ लगीं, और अनारों के फूल खिले कि नहीं।


## Song of Songs 6:12 (id: 222006012)

12मुझे पता भी न था कि मेरी कल्पना ने मुझे अपने राजकुमार के रथ पर चढ़ा दिया। सहेलियाँ


## Song of Songs 6:13 (id: 222006013)

13लौट आ, लौट आ, हे शूलेम्मिन, लौट आ, लौट आ, कि हम तुझ पर दृष्टि करें। वधू क्या तुम शूलेम्मिन को इस प्रकार देखोगे जैसा महनैम के नृत्य को देखते हैं?


## Song of Songs 7:1 (id: 222007001)

1वर हे कुलीन की पुत्री, तेरे पाँव जूतियों में क्या ही सुन्दर हैं! तेरी जाँघों की गोलाई ऐसे गहनों के समान है, जिसको किसी निपुण कारीगर ने रचा हो।


## Song of Songs 7:2 (id: 222007002)

2तेरी नाभि गोल कटोरा है, जो मसाला मिले हुए दाखमधु से पूर्ण हो। तेरा पेट गेहूँ के ढेर के समान है जिसके चारों ओर सोसन फूल हों।


## Song of Songs 7:3 (id: 222007003)

3तेरी दोनों छातियाँ मृगनी के दो जुड़वे बच्चों के समान हैं।


## Song of Songs 7:4 (id: 222007004)

4तेरा गला हाथी दाँत का मीनार है। तेरी आँखें हेशबोन के उन कुण्डों के समान हैं, जो बत्रब्बीम के फाटक के पास हैं। तेरी नाक लबानोन के मीनार के तुल्य है, जिसका मुख दमिश्क की ओर है।


## Song of Songs 7:5 (id: 222007005)

5तेरा सिर तुझ पर कर्मेल के समान शोभायमान है, और तेरे सिर के लटें बैंगनी रंग के वस्त्र के तुल्य है; राजा उन लटाओं में बँधुआ हो गया हैं।


## Song of Songs 7:6 (id: 222007006)

6हे प्रिय और मनभावनी कुमारी, तू कैसी सुन्दर और कैसी मनोहर है!


## Song of Songs 7:7 (id: 222007007)

7तेरा डील\-डौलखजूर के समान शानदार है और तेरी छातियाँ अंगूर के गुच्छों के समान हैं।


## Song of Songs 7:8 (id: 222007008)

8मैंने कहा, “मैं इस खजूर पर चढ़कर उसकी डालियों को पकड़ूँगा।” तेरी छातियाँ अंगूर के गुच्छे हों, और तेरी श्वास का सुगन्ध सेबों के समान हो,


## Song of Songs 7:9 (id: 222007009)

9और तेरे चुम्बन उत्तम दाखमधु के समान हैं वधू जो सरलता से होठों पर से धीरे धीरे बह जाती है।


## Song of Songs 7:10 (id: 222007010)

10मैं अपनी प्रेमी की हूँ। और उसकी लालसा मेरी ओर नित बनी रहती है।


## Song of Songs 7:11 (id: 222007011)

11हे मेरे प्रेमी, आ, हम खेतों में निकल जाएँ और गाँवों में रहें;


## Song of Songs 7:12 (id: 222007012)

12फिर सवेरे उठकर दाख की बारियों में चलें, और देखें कि दाखलता में कलियाँ लगी हैं कि नहीं, कि दाख के फूल खिले हैं या नहीं, और अनार फूले हैं या नहीं। वहाँ मैं तुझको अपना प्रेम दिखाऊँगी।


## Song of Songs 7:13 (id: 222007013)

13दूदाफलों से सुगन्ध आ रही है, और हमारे द्वारों पर सब भाँति के उत्तम फल हैं, नये और पुराने भी, जो, हे मेरे प्रेमी, मैंने तेरे लिये इकट्ठे कर रखे हैं।


## Song of Songs 8:1 (id: 222008001)

1भला होता कि तू मेरे भाई के समान होता, जिसने मेरी माता की छातियों से दूध पिया! तब मैं तुझे बाहर पाकर तेरा चुम्बन लेती, और कोई मेरी निन्दा न करता।


## Song of Songs 8:2 (id: 222008002)

2मैं तुझको अपनी माता के घर ले चलती, और वह मुझ को सिखाती, और मैं तुझे मसाला मिला हुआ दाखमधु, और अपने अनारों का रस पिलाती।


## Song of Songs 8:3 (id: 222008003)

3काश, उसका बायाँ हाथ मेरे सिर के नीचे होता, और अपने दाहिने हाथ से वह मेरा आलिंगन करता!


## Song of Songs 8:4 (id: 222008004)

4हे यरूशलेम की पुत्रियों, मैं तुम को शपथ धराती हूँ, कि तुम मेरे प्रेमी को न जगाना जब तक वह स्वयं न उठना चाहे। सहेलियाँ


## Song of Songs 8:5 (id: 222008005)

5यह कौन है जो अपने प्रेमी पर टेक लगाए हुए जंगल से चली आती है? वधू सेब के पेड़ के नीचे मैंने तुझे जगाया। वहाँ तेरी माता ने तुझे जन्म दिया वहाँ तेरी माता को पीड़ाएँ उठी।


## Song of Songs 8:6 (id: 222008006)

6मुझे नगीने के समान अपने हृदय पर लगा रख, और ताबीज़ की समान अपनी बाँह पर रख; क्योंकि प्रेम मृत्यु के तुल्य सामर्थी है, और ईर्ष्या कब्र के समान निर्दयी है। उसकी ज्वाला अग्नि की दमक है वरन् परमेश्वर ही की ज्वाला है।


## Song of Songs 8:7 (id: 222008007)

7पानी की बाढ़ से भी प्रेम नहीं बुझ सकता, और न महानदों से डूब सकता है। यदि कोई अपने घर की सारी सम्पत्ति प्रेम के बदले दे दे तो भी वह अत्यन्त तुच्छ ठहरेगी। वधू का भाई


## Song of Songs 8:8 (id: 222008008)

8हमारी एक छोटी बहन है, जिसकी छातियाँ अभी नहीं उभरीं। जिस दिन हमारी बहन के ब्याह की बात लगे, उस दिन हम उसके लिये क्या करें?


## Song of Songs 8:9 (id: 222008009)

9यदि वह शहरपनाह होती तो हम उस पर चाँदी का कंगूरा बनाते; और यदि वह फाटक का किवाड़ होती, तो हम उस पर देवदार की लकड़ी के पटरे लगाते। वधू


## Song of Songs 8:10 (id: 222008010)

10मैं शहरपनाह थी और मेरी छातियाँ उसके गुम्मट; तब मैं अपने प्रेमी की दृष्टि में शान्ति लानेवाले के समान थी। वर


## Song of Songs 8:11 (id: 222008011)

11बाल्हामोन में सुलैमान की एक दाख की बारी थी; उसने वह दाख की बारी रखवालों को सौंप दी; हर एक रखवाले को उसके फलों के लिये चाँदी के हजार\-हजार टुकड़े देने थे।


## Song of Songs 8:12 (id: 222008012)

12मेरी निज दाख की बारी मेरे ही लिये है; हे सुलैमान, हजार तुझी को और फल के रखवालों को दो सौ मिलें।


## Song of Songs 8:13 (id: 222008013)

13तू जो बारियों में रहती है, मेरे मित्र तेरा बोल सुनना चाहते हैं; उसे मुझे भी सुनने दे। वधू


## Song of Songs 8:14 (id: 222008014)

14हे मेरे प्रेमी, शीघ्रता कर, और सुगन्ध\-द्रव्यों के पहाड़ों पर चिकारे या जवान हिरन के समान बन जा।


